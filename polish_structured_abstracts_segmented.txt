### Gruźlica w Polsce w 2022 roku
BACKGROUND Gruźlica pozostaje ważnym problemem zdrowotnym współczesnego świata.
OBJECTIVE Analiza sytuacji epidemiologicznej gruźlicy w Polsce w 2022 roku przez porównanie z sytuacją w krajach Unii Europejskiej (UE) i Europejskiego Obszaru Gospodarczego (EOG).
OBJECTIVE MATERIAŁ I
METHOD Analiza przypadków zarejestrowanych w 2022 roku, wyników lekowrażliwości, danych GUS o zgonach z przyczyny gruźlicy, danych NIZP PZH – PIB o przypadkach gruźlicy jako choroby wskaźnikowej AIDS oraz raportu ECDC o gruźlicy w krajach UE/EOG w 2022 roku.
RESULT W 2022 roku zarejestrowano w Polsce 4314 przypadków gruźlicy (11,4/100 000), w tym 4148 gruźlicy płuc.
RESULT W 81,9% przypadków gruźlicy płuc rozpoznanie potwierdzono bakteriologicznie (9,0/100 000).
RESULT 98 chorych miało gruźlicę wielolekooporną (MDR-TB).
RESULT Zapadalność była tym większa im starsza była grupa wieku.
RESULT Zapadalność mężczyzn była trzykrotnie większa niż kobiet.
RESULT Cudzoziemcy (295) stanowili 6,8% ogółu chorych na gruźlicę.
RESULT Liczba przypadków gruźlicy współwystępującej z zakażeniem HIV jest nieznana, podobnie jak wyniki leczenia.
RESULT Gruźlica była przyczyną zgonu 472 osób, umieralność wynosiła 1,2/100 000.
CONCLUSION Zapadalność na gruźlicę w Polsce w 2022 roku była większa niż w roku 2021 (o 17,5%).
CONCLUSION Odsetek przypadków gruźlicy z potwierdzeniem bakteriologicznym wynosił 80,9%, w krajach UE/EOG 70,6%.
CONCLUSION Odsetek MDR-TB wśród przypadków ze znanymi wynikami lekowrażliwości był mniejszy niż w krajach UE/EOG (3,1% vs. 4,4%).
CONCLUSION Największą zapadalność stwierdza się w Polsce w starszych grupach wieku (w krajach UE/EOG w wieku od 25 do 44 lat).
CONCLUSION Odsetek dzieci w wieku do 14 lat wśród ogółu chorych na gruźlicę wynosił 1,0%, średni w krajach UE/EOG 3,5%.
CONCLUSION W Polsce zapadalność na gruźlicę mężczyzn była trzykrotnie większa niż kobiet, w krajach UE/EOG dwukrotnie.
CONCLUSION Odsetek cudzoziemców wśród ogółu chorych w Polsce wynosił 6,8%, w krajach UE/EOG- 33,3%.
CONCLUSION Odsetek chorych na gruźlicę, zakażonych HIV, wynosił w krajach UE/EOG 4,1% przypadków ze znanym statusem HIV

### Obrażenia i ślady na rękach strzelca spowodowane oddaniem strzału z broni palnej
OBJECTIVE 1) ocena częstości występowania śladów i obrażeń na rękach osoby oddającej strzał z broni palnej, 2) szczegółowy opis rodzaju takich śladów i obrażeń, 3) szczegółowa ocena mechanizmu ich powstania w odniesieniu do rodzaju broni i amunicji oraz sposobu trzymania broni w chwili strzału.
OBJECTIVE MATERIAŁ I
METHOD Przeanalizowano 8 przypadków, w których na kończynach górnych osoby oddającej strzał stwierdzono ślady lub obrażenia.
METHOD W okresie objętym badaniem przetestowano łącznie 217 egzemplarzy broni, w tym 68 egzemplarzy broni pneumatycznej, oddając ok. 1100 strzałów próbnych.
RESULT Ślady i obrażenia ujawniono jedynie w ok. 5% strzałów oddanych z danego modelu broni palnej.
RESULT Nie stwierdzono ich w przypadku broni pneumatycznej.
RESULT Zmiany te miały postać osmaleń, tatuażu prochowego oraz różnokształtnych otarć naskórka i powierzchownych ran powstałych od poruszających się elementów broni (zamka, kurka).
RESULT Niektóre z nich odwzorowywały budowę ruchomych części broni.
CONCLUSION W praktyce kryminalistycznej i sądowo-lekarskiej szczegółowa wiedza na temat rodzaju i mechanizmu powstania śladów i obrażeń na rękach strzelca może mieć istotną wartość dowodową w sprawie dotyczącej użycia broni palnej.
CONCLUSION Wyniki niniejszej analizy potwierdzają konieczność prowadzenia dalszych badań i obserwacji w tym zakresie.

### Ognisko choroby legionistów w Rzeszowie w 2023 roku
BACKGROUND Choroba legionistów jest typem ciężkiego zapalenia płuc wywołanego przez bakterie Legionella.
BACKGROUND Śmiertelność w tej chorobie wynosi 5-10%.
BACKGROUND Na większe ryzyko zachorowania narażone są osoby z różnymi chorobami współistniejącymi, osoby palące i osoby w starszym wieku.
OBJECTIVE Celem pracy jest przedstawienie wyników dochodzenia epidemiologicznego w ognisku choroby legionistów które wystąpiło na terenie miasta Rzeszowa i okolic w sierpniu i wrześniu 2023 roku oraz przedstawienie zagrożenia związanego z obecnością bakterii Legionella w instalacjach i sieciach wodociągowych.
OBJECTIVE MATERIAŁ I
METHOD Materiałem do niniejszej publikacji były dane z dochodzenia epidemiologicznego prowadzonego w ognisku choroby legionistów w Rzeszowie w 2023 roku.
RESULT Dochodzenie epidemiologiczne ujawniło 165 przypadków choroby legionistów w ognisku, w tym 152 przypadki potwierdzone oraz 13 przypadków prawdopodobnych.
RESULT Śmiertelność w ognisku legionelozy wynosiła 15%.
RESULT W toku prowadzonego dochodzenia prowadzono badania środowiskowe w budynkach mieszkalnych i użyteczności publicznej oraz instalacjach przemysłowych.
RESULT W ramach badań środowiskowych pobrano 187 próbek wody, w tym 87 próbek wody ciepłej.
CONCLUSION Ognisko choroby legionistów na terenie miasta Rzeszowa zwraca uwagę na potencjalne zagrożenie z strony bakterii Legionella dla zdrowia i życia szczególnie osób starszych cierpiących na choroby przewlekłe.
CONCLUSION Przeprowadzone badania środowiskowe potwierdziły najwyższą liczbę bakterii Legionella na poziomie średnim i wysokim w próbkach wody pobranych w mieszkaniach prywatnych osób chorych.
CONCLUSION Pomimo braku ścisłych uregulowań prawnych wskazujących wprost na obowiązki dotyczące okresowej dezynfekcji wewnętrznych instalacji zaopatrzenia w wodę ciepłą, należy podjąć współpracę z ich właścicielami w celu wyegzekwowania planów i działań w tym zakresie.

### Wykorzystanie ciała szklistego oka jako alternatywnego materiału do oznaczania alkoholu w zwłokach ludzkich
OBJECTIVE Celem pracy jest ocena przydatności ciała szklistego oka (vitreous humour – VH) w oznaczaniu alkoholemii u zmarłych.
OBJECTIVE W pracy przedstawiono korelację pomiędzy zawartością alkoholu etylowego w ciele szklistym a stężeniem alkoholu etylowego we krwi żylnej (femoral blood – FB).
OBJECTIVE MATERIAŁ I
METHOD Materiał do badań stanowiły próbki krwi i ciała szklistego oka pobrane od 62 osób zmarłych w latach 2012–2016, których sekcje przeprowadzono w Zakładzie Medycyny Sądowej Uniwersytetu Medycznego w Białymstoku.
METHOD Do badania zawartości alkoholu wykorzystano metodę chromatografii gazowej (GC).
METHOD Uzyskane wyniki poddano analizie statystycznej przy użyciu programu MF Excel oraz Statistica 12.5, a następnie przedstawiono w formie opisowej oraz rycin i wykresów.
RESULT Analiza statystyczna nie wykazała istotnych różnic pomiędzy stężeniem etanolu w VH i w FB.
RESULT Korelacja Spear­mana pomiędzy stężeniem etanolu w badanych materiałach wyniosła r = 0,96, p < 0,01.
CONCLUSION Przeprowadzone badania nie wykazały statystycznie istotnych różnic pomiędzy stężeniem alkoholu w VH i FB.
CONCLUSION Pozwala to przyjąć, że w przypadkach, gdy nie ma możliwości pobrania do badań toksykologicznych krwi żylnej, ciało szkliste oka może być stosowane jako wiarygodny materiał alternatywny.

### Rzeżączka w Polsce w 2022 roku
BACKGROUND W 2022 r. w krajach UE/EOG zachorowania na rzeżączkę powróciły do przedpandemicznego trendu wzrostowego osiągając kolejny szczyt.
BACKGROUND W trzecim roku trwania pandemii COVID-19, w lutym 2022 nastąpiła rosyjska inwazja na Ukrainę, która spowodowała masową migrację ludności.
OBJECTIVE Podsumowanie sytuacji epidemiologicznej rzeżączki w Polsce w 2022, który był rokiem zaznaczonym dwoma kryzysami.
OBJECTIVE MATERIAŁ I
METHOD Porównano jednostkowe dane z nadzoru epidemiologicznego przypadków rzeżączki za rok 2022, dane o zapadalności z biuletynów za lata 2013-2022 oraz liczbę pacjentów leczonych w poradniach dermatologiczno-wenerologicznych na podstawie Biuletynów Statystycznych Ministerstwa Zdrowia z danymi z lat poprzednich.
RESULT W 2022 r. w Polsce nastąpił wzrost przypadków rzeżączki, z 630 zgłoszonymi zachorowaniami, co stanowi wzrost o 20,7% w porównaniu do przedpandemicznego piku z 2019 r.
RESULT Zapadalność wyniosła 3,22 na 100 000 mężczyzn oraz 0,21 na 100 000 kobiet, z istotnymi różnicami regionalnymi (0,08-4,66/100 000).
RESULT Ponad 20% przypadków zgłoszonych w 2022 r. zostało rozpoznanych w latach 2020-2021.
RESULT Większość pacjentów była narodowości polskiej (91%), a żaden przypadek nie był powiązany z konfliktem na Ukrainie.
RESULT Mediana czasu od rozpoznania do zgłoszenia wyniosła 11 dni, przy czym 75% przypadków zostało zgłoszonych w ciągu 4 tygodni.
RESULT Większość przypadków dotyczyła mężczyzn (93,3%) i osób w grupie wieku 25-34 lata (42,9%).
RESULT N. gonorrhoeae umiejscowiona był na drogach moczowo-płciowych (79,7%), następnie w okolicach odbytu (10,1%) i w gardle (9,9%).
RESULT Dwa przypadki zakażeń oka dotyczyły dorosłych pacjentów.
RESULT Blisko połowa rozpoznań w 2022 r. została postawiona przez dermatologów (46%).
CONCLUSION Pandemia COVID-19 spowodowała opóźnienia w zgłaszaniu przypadków rzeżączki.
CONCLUSION Wojna w Ukrainie nie wpłynęła na wzrost przypadków w 2022 r., co sugeruje, że rzeczywista liczba zakażeń wśród uchodźców pozostała nierozpoznana.
CONCLUSION Wzmocnienie nadzoru i lokalnej koordynacji jest kluczowe.
CONCLUSION Pracownicy ochrony zdrowia i nadzoru muszą dostarczać pełne i aktualne dane epidemiologiczne dla skutecznej profilaktyki.
CONCLUSION Prewencja powinna obejmować lepszy dostęp do diagnostyki, leczenia i profilaktyki poekspozycyjnej.

### Ospa wietrzna w Polsce w 2022 roku
OBJECTIVE Celem pracy była ocena sytuacji epidemiologicznej ospy wietrznej w Polsce w 2022 r. w porównaniu do sytuacji w ubiegłych latach.
OBJECTIVE MATERIAŁ I
METHOD Do przeprowadzenia oceny sytuacji epidemiologicznej ospy wietrznej w Polsce wykorzystano dane z rutynowego nadzoru epidemiologicznego, obejmującego obowiązkowe zgłaszanie zachorowań przez lekarzy.
RESULT W 2022 roku zarejestrowano 171 708 przypadków ospy wietrznej, z czego 87,5% dotyczyło dzieci do 9 roku życia.
RESULT Hospitalizacja z powodu ospy wietrznej nie należała do najczęstszych, odsetek hospitalizowanych przypadków oscylował w zależności od województwa w granicach 0,12% – 1,24%.
RESULT Analizując zapadalność dla całej Polski za ostatnie 10 lat, widzimy drastyczny spadek z poziomu 470,6 w 2019 do 186,6 w 2020 oraz następny spadek w roku 2021 do 151,1 na 100 000, żeby następnie powrócić do zapadalności na poziomie 453,9 w 2022 roku.
CONCLUSION Wskaźnik zapadalności na ospę wietrzną w 2022 roku powrócił do poziomu sprzed pandemii, zbliżonego do wskaźnika występującego w latach 2016-2018.
CONCLUSION Pomimo środków zapobiegawczych stosowanych przez czas pandemii, obserwowano znaczącą zapadalność, co podkreśla kluczową rolę szczepień w zapobieganiu tej chorobie.
CONCLUSION Zastosowanie czterowalentnej szczepionki przeciwko różyczce, odrze, śwince i ospie wietrznej mogłoby przyczynić się do zmniejszenia kosztów związanych z ospą wietrzną, przy niewielkim wzroście kosztów programu szczepień.

### Tężec w Polsce w latach 2020-2022
BACKGROUND Tężec jest chorobą zakaźną wywoływaną przez bakterię Clostridium tetani, produkującą neurotoksynę (tetanospazminę) powodującą porażenia spastyczne.
BACKGROUND Chorobie tej można zapobiegać tylko przez szczepienia.
BACKGROUND Zachorowania na tężec są bardzo rzadkie w krajach UE, w których chorują głównie osoby powyżej 60 r.ż.
BACKGROUND Tężec jest poważnym problemem zdrowotnym w krajach o niskim stanie zaszczepienia i złych warunkach higienicznych, szczególnie istotnym problemem w tych krajach jest tężec noworodków.
BACKGROUND W Polsce zgodnie z Programem Szczepień Ochronnych obowiązkowe szczepienia przeciw tężcowi powinny otrzymać dzieci i młodzież do ukończenia 19 r.ż., natomiast osobom dorosłym zalecane są dawki przypominające szczepionki co 10 lat.
OBJECTIVE Celem pracy była ocena sytuacji epidemiologicznej tężca w Polsce w latach 2020-2022.
OBJECTIVE MATERIAŁ I
METHOD Oceny sytuacji epidemiologicznej tężca w Polsce w latach 2020-2022 dokonano na podstawie interpretacji danych z biuletynów rocznych ,,Choroby zakaźne i zatrucia w Polsce” za lata 2020-2022 oraz biuletynów ,,Szczepienia ochronne w Polsce” za lata 2020-2022 oraz danych z indywidualnych raportów epidemiologicznych o zachorowaniach rejestrowanych w systemie „Epibaza”.
RESULT W 2020 r. w Polsce zarejestrowano 2 przypadki tężca, w 2021 r. – 5 przypadków, w 2022 r. również 5 przypadków.
RESULT Zapadalność ogółem w 2020 r. wyniosła 0,005 na 100 tys. mieszkańców, a w latach 2021 i 2022 – 0,013 na 100 tys. i była niższa w porównaniu z medianą za lata 2015-2019 (0,031).
RESULT W latach 2020-2021 wszystkie zgłoszenia dotyczyły osób hospitalizowanych, natomiast w 2022 r. jedna osoba była leczona ambulatoryjnie.
RESULT Nie odnotowano zachorowań u osób poniżej 30 r.ż.
CONCLUSION W Polsce w latach 2020-2022 obserwowano spadek liczby zgłoszonych zachorowań na tężec w porównaniu z wcześniejszymi latami.
CONCLUSION Sporadyczne zachorowania na tężec w Polsce odnotowywane są głównie w starszych grupach wieku, ale występują także wśród osób dorosłych poniżej 60 r.ż.
CONCLUSION Można je powiązać z brakiem szczepień przypominających u osób dorosłych.

### Wstępna analiza polimorfizmu markerów typu STR w populacji kotów domowych (Felis catus) na terenie Dolnego Śląska
OBJECTIVE Badania genetyczne odgrywają niezwykle ważną rolę w procesie dochodzeniowym, stanowiąc często najistotniejszy dowód decydujący o rozstrzygnięciu sprawy.
OBJECTIVE Mimo że większość analiz genetycznych przeprowadzanych w kryminalistyce dotyczy materiału ludzkiego, to identyfikacja genetyczna zwierząt staje się coraz powszechniejsza.
OBJECTIVE Przebywające w otoczeniu człowieka zwierzęta domowe bywają niekiedy niemymi świadkami, a nawet obiektami działań przestępczych.
OBJECTIVE Ich potencjalnie ograniczona rola dowodowa w takich sprawach może ulec zmianie dzięki możliwości wykorzystania zwierzęcych śladów pozostawionych na miejscu zbrodni.
OBJECTIVE Tego rodzaju metody mogą stać się też wartościowym narzędziem w wielu innych dziedzinach.
OBJECTIVE W ostatnich latach obserwuje się wzrost zainteresowania procesem ustalania wiarygodności pochodzenia zwierząt z określonej hodowli, przeciwdziałaniem kłusownictwu i nielegalnemu odstrzałowi zwierząt, np. chronionych żbików i rysi, a także nielegalnej sprzedaży zwierząt.
OBJECTIVE Głównym celem przeprowadzonych badań była ocena stopnia polimorfizmu analizowanych markerów STR w kocim materiale genetycznym oraz określenie ich przydatności do stworzenia autorskiego testu na potrzeby identyfikacji genetycznej kotów.
OBJECTIVE MATERIAŁ I
METHOD Przeprowadzone badania obejmowały analizę populacji kotów, która liczyła 123 niespokrewnione ze sobą osobniki reprezentujące różne rasy kotów domowych zamieszkujących teren Dolnego Śląska.
METHOD Materiał w postaci kropli krwi lub wymazu z wewnętrznej strony policzka danego osobnika został poddany analizie pod kątem pięciu markerów STR za pomocą jednego testu typu multipleks (FCA742, FCA744, F124, FCA732, FCA749).
RESULT Otrzymane wyniki dla każdego markera z osobna poddano analizie statystycznej i za pomocą testu 2 oceniono zgodność badanej populacji w zakresie danego markera z prawem Hardy’ego-Weinberga.
CONCLUSION Uzyskane wyniki wskazują na duży potencjał analizowanych markerów, pozwalający na wykorzystanie ich w badaniach identyfikacyjnych.

### Analiza wykluczeń ojcostwa w materiale Zakładu Medycyny Sądowej Uniwersytetu Medycznego w Białymstoku w latach 2008–2017
OBJECTIVE Celem pracy była analiza częstości i struktury wykluczeń ojcostwa na podstawie materiału zgromadzonego w Zakładzie Medycyny Sądowej Uniwersytetu Medycznego w Białymstoku w latach 2008–2017.
OBJECTIVE MATERIAŁ I
METHOD Dokonano analizy dokumentacji obejmującej wyniki testów ojcostwa w trójkach: domniemany ojciec–dziecko–matka.
METHOD Ocenie poddano 958 spraw, wśród których 187 stanowiły wykluczenia.
METHOD Analiza opierała się na wynikach badań, w czasie których dokonano ekstrakcji DNA przy użyciu zestawów QIAamp DNA Mini Kit (Qiagen) i oznaczenia ilościowego DNA za pomocą zestawu Quantifiler Human DNA Quantification Kit w aparacie 7500 Real-Time PCR System (Applied Biosystems).
METHOD Próbki DNA amplifikowano w zakresie markerów zestawu AmpFLSTR Identifiler PCR Amplification Kit w termocyklerze PCR System 9700 (Applied Biosystems).
RESULT W analizowanym okresie zanotowano blisko dwukrotny spadek liczby testów ojcostwa, natomiast odsetek wykluczeń w poszczególnych latach ulegał znacznym fluktuacjom (33,9–13,3%), osiągając średnią 26,3%.
RESULT Najwyższą obserwowaną skuteczność wykluczania wykazały układy D18S51 (0,7166) i FGA (0,7059), najniższą – TPOX (0,3048).
CONCLUSION Zastosowany zestaw markerów okazał się skutecznym narzędziem w genetycznych testach ojcostwa w kontekście przyjętych reguł wykluczania.

### Częstość występowania insulinooporności na podstawie wskaźników obliczonych metodą HOMA i metodą Belfiore i jej wpływ na rozwój powikłań metabolicznych u przedpokwitaniowych dzieci urodzonych z niską masą ciała
METHOD U 129 dzieci z SGA, z prawidłowym wzrostem, będących w wieku 6–8 lat zmierzono wzrost, masę ciała, obwód talii, ciśnienie krwi oraz stężenie lipidów, IGF-1, kortyzolu, peptydu C, leptyny, adiponektyny i rezystyny.
METHOD Stężenia glukozy i insuliny oceniano w 0, 60. i 120.
METHOD minucie OGTT.
RESULT IRIHOMA był prawidłowy u wszystkich dzieci, natomiast IRIBelfiore był podwyższony u 22,5% z nich.
RESULT Dzieci z IR rozpoznaną dzięki IRIBelfiore były wyższe, miały wyższe ciśnienie krwi, większe stężenie leptyny i niższe HDL-cholesterolu.
CONCLUSION Wydaje się, że warto zarekomendować ocenę IRIBelfiore obliczoną na podstawie OGTT jako użyteczne narzędzie diagnostyczne do rozpoznawania IR u dzieci z SGA będących w okresie przedpokwitaniowym.
CONCLUSION Nieprawidłowa wartość IRIBelfiore jest związana z wyższym ciśnieniem tętniczym krwi i gorszymi poziomami HDL-cholesterolu w tej grupie.

### Związki medycyny sądowej z psychiatrią na podstawie przypadków śmiertelnych spowodowanych nowymi substancjami psychoaktywnymi w aspekcie opiniowania sądowo-lekarskiego
METHOD Materiał badawczy obejmuje wyniki analiz toksykologicznych próbek krwi pobranych w czasie sekcji zwłok 40 osób, u których przyczyna śmierci była powiązana z przyjmowaniem NSP.
METHOD Próbki krwi poddawano ekstrakcji do fazy stałej (SPE), a uzyskane ekstrakty analizowano metodą chromatografii cieczowej sprzężonej z tandemową spektrometrią mas z jonizacją poprzez rozpylanie w polu elektrycznym (LC–ESI-MS-MS).
METHOD Informacje dotyczące poszczególnych przypadków pochodzą z akt spraw udostępnionych przez prokuraturę do celów naukowych.
RESULT W wyniku przeprowadzonych analiz wykryte zostały 24 związki z grupy NSP, obejmujące syntetyczne katynony – 15 przypadków, syntetyczne kannabinoidy – 10 przypadków, syntetyczne opioidy – 13 przypadków, o innej strukturze – 2 przypadki.
RESULT W badanej grupie było 5 kobiet (12,5%) i 35 mężczyzn (87,5%).
RESULT Samobójstwa zostały wykazane w 10 przypadkach (25%), pozostałe 30 przypadków (75%) to zgony przypadkowe, a intencja przyjęcia NSP nie została wystarczająco wyjaśniona.
RESULT W 6 przypadkach wykryto leki stosowane w leczeniu zaburzeń psychicznych, natomiast w 5 przypadkach leki przeciwbólowe.
CONCLUSION W większości przypadków, łącznie z samobójstwami i przypadkowymi zgonami (przyczyna śmierci nieznana), śmiertelny skutek przyjmowania NSP wiąże się z zaburzeniami psychicznymi.

### Diagnostyka nietypowego stanu gorączkowego u 55-letniego mężczyzny
BACKGROUND Praca opisuje trudny diagnostycznie przypadek nawrotowej gorączki o nietypowym torze u 55 letniego mężczyzny.
BACKGROUND Autorzy zwracają uwagę na dużą trudność postawienia właściwego rozpoznania, wątpliwości i problemy związane z diagnostykę.
BACKGROUND Sugerują rozpoznanie brucelozy na podstawie wywiadu i przebiegu choroby występującej z gorączką o typie falującym, przerywanym i nocnym.
OBJECTIVE Celem pracy było przedstawienie nietypowego, trudnego diagnostycznie przypadku występowania napadowych stanów gorączkowych u 55-letniego mężczyzny.
OBJECTIVE MATERIAŁ I
METHOD Przeprowadzono kompleksową diagnostykę, w tym badania laboratoryjne, obrazowe i konsultacje specjalistyczne.
METHOD Analizie poddano historię medyczną pacjenta, badanie fizykalne oraz różnorodne testy diagnostyczne.
RESULT U pacjenta z nawracającymi epizodami gorączki wykryto zakażenie Brucella spp., które skutecznie leczono długotrwałą antybiotykoterapią.
RESULT Diagnostyka obrazowa i laboratoryjna oraz konsultacje specjalistyczne pozwoliły wykluczyć inne potencjalne przyczyny objawów.
RESULT Pacjent uzyskał trwałą poprawę po leczeniu.
CONCLUSION Istnieje duże prawdopodobieństwo zakażenia pacjenta pałeczką Brucella.
CONCLUSION Trudności diagnostyczne, rzadkość choroby uznawanej za niewystępującą w Polsce nie pozwalają na szybką diagnostykę potwierdzającą lub wykluczającą zakażenie.
CONCLUSION Autorzy pracy chcieli zwrócić uwagę na możliwość występowania choroby w Polsce.
CONCLUSION Uważają za bardzo prawdopodobne, że pałeczka brucelozy jest nadal obecna i może wywoływać przewlekłe, nierozpoznawane, nawracające stany gorączkowe.
CONCLUSION Na podstawie analizy przypadku Autorzy wskazują na możliwość częstszego występowania brucelozy w Polsce niż podają dane statystyczne.

### Kiła w Polsce w latach 2021-2022
BACKGROUND W 2020 roku w wyniku pandemii COVID-19 nastąpił znaczny spadek liczby wykrywanych przypadków kiły w Polsce, jednak w kolejnych latach obserwowano ponad dwukrotny wzrost nowych zakażeń.
OBJECTIVE Celem pracy była ocena sytuacji epidemiologicznej kiły w Polsce w latach 2021-2022 w porównaniu z poprzednimi latami.
OBJECTIVE MATERIAŁ I
METHOD Ocenę sytuacji epidemiologicznej przeprowadzono na podstawie zgłoszeń nowo wykrytych przypadków kiły pochodzących od lekarzy i z laboratoriów rozpoznanych w latach 2021-2022.
METHOD Wykorzystano również zagregowane zgłoszenia przekazane przez Państwową Inspekcję Sanitarną do NIZP PZH – PIB w ramach sprawozdań o zachorowaniach na choroby zakaźne, zakażeniach i zatruciach MZ-56 (meldunki dwutygodniowe, kwartalne, roczne) od roku 2016 do roku 2019 oraz dane ze sprawozdań MZ-14 o leczonych w poradniach skórno-wenerologicznych publikowane w biuletynach statystycznych NIZP PZH – PIB za lata 2016-2022.
RESULT W 2021 roku w Polsce zgłoszono 1403 przypadki nowo rozpoznanej kiły (wskaźnik rozpoznań 3,67 na 100 000 mieszkańców), w tym u 31 obcokrajowców.
RESULT Natomiast w 2022 roku rozpoznano już o 44,8% więcej przypadków, tj. 2032 przypadki (wskaźnik rozpoznań 5,38 na 100 000 mieszkańców), w tym 75 przypadków u osób innego obywatelstwa niż Polskie.
RESULT Między 2021-2022 roku, najwięcej przypadków stwierdzono u osób poniżej 40 r.ż. (74,2%) oraz mężczyzn (88,4%).
CONCLUSION W 2020 roku liczba zgłoszeń nowo rozpoznanych przypadków kiły zmniejszyła się o ponad połowę w porównaniu z poprzednim rokiem co prawdopodobnie jest związane z wpływem pandemii COVID-19 i działań podejmowanych w celu jej ograniczania.
CONCLUSION Jednak wzrost zakażeń obserwowany od 2021 roku potwierdza zmiany w częstości wykrywania kiły w Polsce obserwowane jeszcze przed pandemią.

### Leczenie unieruchomieniem jako naruszenie czynności narządu ciała w rozumieniu Kodeksu karnego – problemy opiniodawcze i propozycja sposobu opiniowania sądowo-lekarskiego
OBJECTIVE Celem pracy była analiza wpływu leczenia unieruchomieniem „lżejszych” obrażeń narządu ruchu obejmujących tkanki miękkie na stanowisko biegłych i treść orzeczeń sądów w przestępstwach przeciwko zdrowiu.
OBJECTIVE Zbadano także stosunek sądów do opinii biegłych oraz zaproponowano model opiniowania sądowo-lekarskiego w tego typu przypadkach.
OBJECTIVE MATERIAŁ I
METHOD W ramach badania przenalizowano wyroki wydane przez wydziały karne sądów powszechnych, w których zastosowanie unieruchomienia danej części ciała albo jego brak mogło rzutować na stopień określonego przez biegłego uszczerbku na zdrowiu.
RESULT Część biegłych uznaje leczenie unieruchomieniem za równoznaczne z naruszeniem czynności narządu ciała, a sądy rzadko odrzucają takie opinie.
RESULT Dla niektórych biegłych kluczowe znaczenie ma nie tyle rzeczywista czynność leczonej unieruchomieniem części narządu ruchu po 7 dniach od urazu, ile samo leczenie unieruchomieniem, bez względu na czas, przez jaki jest ono stosowane.
RESULT Dodatkowo biegli określają ciężkość obrażeń, biorąc pod uwagę zastosowanie unieruchomienia albo jego brak.
CONCLUSION O stopniu uszczerbku na zdrowiu definiowanego w Kodeksie karnym powinno rozstrzygać kontrolne badanie lekarskie przeprowadzone po 7 dniach od urazu oraz ocena jego „biologicznych” skutków, nie zaś fakt zastosowania unieruchomienia ani czas jego trwania.

### Zastosowanie sekwencjonowania pełnogenomowego do oceny pokrewieństwa szczepów Salmonella Enteritidis wyizolowanych na terenie województwa śląskiego
BACKGROUND Gram-ujemne pałeczki Salmonella są jedną z najczęstszych bakteryjnych przyczyn zakażeń jelitowo-żołądkowych.
BACKGROUND Dobrze dobrana i celowana diagnostyka mikrobiologiczna umożliwia wykrycie i identyfikację czynnika etiologicznego zakażenia, jednakże nie zawsze metody wystandaryzowane, rutynowe i rekomendowane pozwalają na identyfikację czynnika biologicznego w sposób jednoznaczny.
BACKGROUND Sekwencjonowanie nowej generacji stało się idealnym narzędziem do identyfikacji mikroorganizmów oraz śledzenia transmisji zakażeń w ogniskach do celów epidemiologicznych.
OBJECTIVE Celem badania była ocena pokrewieństwa genomowego szczepów Salmonella Enteritidis z wykorzystaniem sekwencjonowania pełnogenomowego w ognisku zatrucia zbiorowego w okresie sierpień-wrzesień 2023 r. na terenie województwa śląskiego.
OBJECTIVE MATERIAŁ I
METHOD Materiał do badań stanowiło 11 szczepów S. Enteritidis, dla których przeprowadzono sekwencjonowanie pełnogenomowe w technologii Illumina oraz dokonano oceny pokrewieństwa pomiędzy serotypami z wykorzystaniem narzędzi bioinformatycznych.
RESULT Genomy wszystkich izolatów S. Enteritidis zostały przypisane do HC2_53128, co może wskazywać na bardzo bliskie pokrewieństwo pomiędzy szczepami.
CONCLUSION Sekwencjonowanie pełnogenomowe umożliwiło ocenę pokrewieństwa genomowego szczepów S. Enteritidis w ognisku zatrucia zbiorowego w okresie sierpień-wrzesień 2023 r. na terenie województwa śląskiego.

### Opiniowanie sądowo-lekarskie w sprawach karnych w przypadkach złamań jarzmowo-szczękowo-oczodołowych i złamań izolowanych dna oczodołu
OBJECTIVE Celem pracy była ocena częstości występowania skutków tożsamych ze średnim i ciężkim uszczerbkiem na zdrowiu w rozumieniu Kodeksu karnego (k.k.) u pacjentów ze złamaniem jarzmowo-szczękowo-oczodołowym (ZJSO) i złamaniem izolowanym dna oczodołu (ZIDO).
OBJECTIVE Ponadto przeanalizowano możliwości wykorzystania przedstawionych wyników do opiniowania przypadków przestępstw z art. 158 i art. 160 k.k. pod kątem realności spowodowania takich obrażeń ciała oraz średniego i ciężkiego uszczerbku na zdrowiu.
OBJECTIVE MATERIAŁ I
METHOD Badaniami objęto 124 pacjentów operowanych w ówczesnej Klinice Chirurgii Szczękowo-Twarzowej Akademii Medycznej w Łodzi w latach 1996–2001 z powodu złamań dolnej ściany oczodołu w przebiegu ZJSO (95 przypadków) i ZIDO (29 przypadków).
METHOD Grupa ta została przedstawiona w sposób statystyczny i opisowy.
RESULT U 100% pacjentów z oboma typami złamań dolnej ściany oczodołu występowały objawy i zaburzenia, które według k.k. stanowiłyby co najmniej średni, a może nawet ciężki uszczerbek na zdrowiu.
CONCLUSION Uderzenie lub kopnięcie w okolicę oczodołu stwarza realne niebezpieczeństwo spowodowania obu analizowanych złamań oczodołu i co najmniej średniego uszczerbku na zdrowiu.

### Aspekty analityczne i opiniodawcze związane z obecnością syntetycznych kannabinoidów w materiale biologicznym na przykładzie AB-CHMINACA
OBJECTIVE Przedmiotem pracy było opracowanie i walidacja metody oznaczania syntetycznego kannabinoidu AB-CHMINACA we krwi, a następnie jej weryfikacja w toksykologicznej praktyce sądowo-lekarskiej.
OBJECTIVE MATERIAŁ I
METHOD Omówiono przypadek 41-letniego mężczyzny przyjętego do szpitala w związku z planowanym zabiegiem kardiochirurgicznym.
METHOD Mężczyzna zmarł po 12 godzinach hospitalizacji.
METHOD Na podstawie zebranego materiału dowodowego podejrzewano zatrucie AB-CHMINACA.
METHOD Identyfikację i oznaczenie AB-CHMINACA we krwi mężczyzny przeprowadzono przy użyciu metody wysokosprawnej chromatografii cieczowej sprzężonej z tandemową spektrometrią mas z wykorzystaniem jonizacji przez rozpylanie w polu elektrycznym (HPLC-ESI-MS-MS), po wcześniejszej ekstrakcji do fazy stałej.
RESULT W próbce krwi mężczyzny oznaczono AB-CHMINACA w stężeniu 0,5 ng/ml.
CONCLUSION W interpretacji przypadku przyjęto, że AB-CHMINACA nie miała bezpośredniego wpływu na zgon, za którego przyczynę uznano przewlekłą niewydolność serca z powodu wady zastawkowej aorty zdekompensowanej zapaleniem płuc.
CONCLUSION Nie można jednak wykluczyć pośredniego wpływu efektów ubocznych używania syntetycznych kannabinoidów na pogłębienie procesu chorobowego, co doprowadziło do nagłego zatrzymania krążenia w mechanizmie asystolii.

### Obciążenie państw Afryki Subsaharyjskiej związane z niedokrwiennym udarem mózgu na podstawie wskaźnika DALY – analiza tendencji oraz identyfikacja czynników ryzyka
BACKGROUND Obciążenie (ang. burden) związane z udarem mózgu, mierzone za pomocą wskaźnika DALY, stanowi istotny problem w Afryce Subsaharyjskiej.
BACKGROUND Wystąpienie udaru niedokrwiennego mózgu w dużej mierze warunkują modyfikowalne czynniki ryzyka, takie jak nadciśnienie tętnicze i zanieczyszczenie powietrza w gospodarstwach domowych.
BACKGROUND Różnice regionalne, rozwój gospodarczy i niewydolność opieki zdrowotnej podkreślają potrzebę ukierunkowanych interwencji i dalszych badań.
OBJECTIVE Niniejsze badanie ma na celu analizę trendów dotyczących wskaźnika DALY związanego z udarem niedokrwiennym mózgu w określonych regionach Afryki Subsaharyjskiej w latach 2000-2019.
OBJECTIVE Celem jest zidentyfikowanie kluczowych zmian w progresji obciążenia udarem i podkreślenie modyfikowalnych czynników ryzyka.
OBJECTIVE MATERIAŁ I
METHOD Wykorzystując dane Światowej Organizacji Zdrowia (WHO) z lat 2000 i 2019, zebrano krajowe szacunki wskaźnika DALY związanego z udarem niedokrwiennym w 49 krajach Afryki Subsaharyjskiej.
METHOD DALY odniesiono do 100 000 mieszkańców każdego z państw, aby zmniejszyć wpływ wielkości populacji.
METHOD Do interpretacji trendów wykorzystano analizy statystyczne i wizualne reprezentacje opracowane za pomocą MapChart.
RESULT Badanie ujawnia dużą różnorodność w zmianach wskaźnika DALY związanego z udarem niedokrwiennym w poszczególnych krajach Afryki Subsaharyjskiej w latach 2000-2019.
RESULT W przeważającej mierze państwa w regionach wschodnim i południowym doświadczyły niekorzystnego wzrostu, podczas gdy kraje w regionach środkowym i zachodnim wykazywały głównie spadki wartości wskaźnika DALY na przestrzeni lat.
RESULT Kraje takie jak Lesotho, Zimbabwe i Mauritius odnotowały najwyższy procentowy przyrost wartości wskaźnika DALY, podczas gdy Rwanda, Malawi i Gwinea Równikowa doświadczyły najbardziej korzystnych zmian.
CONCLUSION Udar mózgu jest zagrażającym problemem zdrowotnym w Afryce Subsaharyjskiej.
CONCLUSION Modyfikowalne czynniki ryzyka, takie jak nadciśnienie tętnicze i zanieczyszczenie powietrza w gospodarstwach domowych, wymagają ukierunkowanych interwencji.
CONCLUSION Odpowiednio dostosowana polityka zdrowotna poszczególnych państw, wzmocnione systemy opieki zdrowotnej i kompleksowe badania nad czynnikami ryzyka specyficznymi dla regionu mają kluczowe znaczenie dla zmniejszenia zachorowalności i umieralności związanej z udarem mózgu w regionie.
CONCLUSION Podjęcie tych wyzwań ma kluczowe znaczenie dla zahamowania rosnących wartości wskaźnika obciążenia udarem mózgu w poszczególnych krajach Afryki Subsaharyjskiej.

### Zakażenia HIV i zachorowania na AIDS w Polsce w 2022 roku
BACKGROUND W 2022 roku w wyniku wzrostu liczby migrantów z Ukrainy nastąpiła zmiana sytuacji epidemiologicznej zakażeń HIV w Polsce tj. dwukrotny wzrost nowych zakażeń, w tym wzrost zakażeń wśród kobiet oraz dzieci.
OBJECTIVE Celem pracy była ocena sytuacji epidemiologicznej nowo wykrytych zakażeń HIV, zachorowań na AIDS oraz zgonów osób chorych na AIDS w Polsce w roku 2022 w odniesieniu do wcześniejszych lat.
OBJECTIVE MATERIAŁ I
METHOD Ocenę sytuacji epidemiologicznej przeprowadzono na podstawie zgłoszeń nowo wykrytych przypadków HIV/AIDS pochodzących od lekarzy i z laboratoriów oraz ankiety dotyczącej liczby badań przesiewowych w kierunku HIV wykonanych przez laboratoria na terenie całego kraju.
METHOD Wykorzystano również zbiór danych klientów punktów konsultacyjno-diagnostycznych (PKD).
METHOD Działalność PKD jest koordynowana przez Krajowe Centrum ds. AIDS, które w sposób anonimowy zbiera dane epidemiologiczne i behawioralne dotyczące osób zgłaszających się na badanie.
RESULT W 2022 roku w Polsce rozpoznano zakażenie HIV u 2 604 osób (wskaźnik rozpoznań 6,88 na 100 000 mieszkańców), w tym u 753 obcokrajowców.
RESULT Liczba nowo wykrywanych zakażeń HIV zwiększyła się w porównaniu z rokiem poprzednim o 78,2%, natomiast w porównaniu z medianą z lat 2016-2020 była większa o 97,7%.
RESULT W porównaniu z poprzednim rokiem liczba zakażeń HIV rozpoznanych u obcokrajowców zwiększyła się o 219,1%.
RESULT Ogółem u 137 osób rozpoznano AIDS (zapadalność 0,36 na 100 000 mieszkańców).
RESULT Najwięcej zakażeń HIV stwierdzono u osób w wieku od 30 do 39 lat (36,6%) oraz u mężczyzn (67,2%).
RESULT Wśród osób ze znaną drogą transmisji zakażenia, najwięcej nowo rozpoznanych zakażeń HIV zgłoszono wśród mężczyzn utrzymujących kontakty seksualne z mężczyznami (42,9%) oraz osób zakażonych poprzez kontakty heteroseksualne (41,9%).
RESULT Odsetek zachorowań na AIDS, w przypadku których zakażenie HIV wykryto równocześnie z rozpoznaniem AIDS, zwiększył się w porównaniu z 2021 r. o prawie 6 punktów procentowych.
CONCLUSION W 2022 roku liczba nowo rozpoznanych zakażeń HIV znacznie zwiększyła się w porównaniu z poprzednim rokiem, głównie w wyniku zakażeń HIV rejestrowanych wśród migrantów z Ukrainy.

### Spektrum sporomorf pobranych z powierzchni skóry i ubrania osób w powiecie włodawskim w okresie letnim
BACKGROUND Ziarna pyłku ze względu na mikroskopijne rozmiary, wszechobecność i odporność na zniszczenie stanowią niezwykle cenny materiał biologiczny, który może być wykorzystany w postępowaniu dochodzeniowym.
BACKGROUND OBJECTIVE PRACY: Określenie składu gatunkowego ziaren pyłku osadzonych na ubraniu i skórze ciała osób spacerujących w okolicach powiatu włodawskiego w okresie letnim.
BACKGROUND MATERIAŁ I
METHOD Badaniom zostały poddane ziarna pyłku zdeponowane na powierzchni skóry i elementach garderoby osób spacerujących w czterech miejscowościach powiatu włodawskiego.
METHOD Materiał pobierano na preparaty z taśmą dwustronnie klejącą.
METHOD Skład jakościowy oraz ilościowy ziaren pyłku oceniono po analizie preparatów mikroskopowych przy powiększeniu 400-krotnym.
RESULT W przeprowadzonych badaniach zidentyfikowano ziarna pyłku roślin kwitnących w lecie, czyli w okresie, w jakim został przeprowadzony eksperyment.
RESULT Z analizy palinologicznej wynika, że najdogodniejszym miejscem osadzania się ziaren pyłku jest powierzchnia ubrania na ramionach oraz powierzchnia skóry na przedramionach, natomiast najmniej ziaren znaleziono na powierzchni skóry na łydkach.
RESULT Z analizy statystycznej wynika, że różnice w liczebności sporomorf zdeponowanych na różnych powierzchniach nie są istotne statystycznie.
CONCLUSION Materiał palinologiczny zabezpieczany z podejrzanych lub ofiar powinien być pobierany z różnych części ubrania i skóry, ponieważ nie przyczepia się do nich w jednakowy sposób.

### Borelioza z Lyme w Polsce w 2022 roku
METHOD Do przeprowadzenia oceny sytuacji epidemiologicznej boreliozy w Polsce wykorzystano dane nadsyłane do NIZP PZH – PIB przez Wojewódzkie Stacje Sanitarno-Epidemiologiczne i publikowane w biuletynie rocznym „Choroby zakaźne i zatrucia w Polsce w 2022 r.”.
RESULT W 2022 r. zarejestrowano 17369 zachorowań na boreliozę w tym 776 hospitalizacji.
RESULT Był to znaczny wzrost zachorowań o 38,96% oraz hospitalizacji o 88,81% w stosunku do roku poprzedzającego.
RESULT W poszczególnych kwartałach widoczna była sezonowość, jaką cechuje się borelioza, tzn. wzrost liczby przypadków z 1151 w Q1 do 7267 w Q3 oraz spadek w Q4 do 5708.
RESULT Na poziomie poszczególnych województwach największą zapadalność odnotowano w województwie podlaskim (81,2 na 100 tys.), małopolskim (79,8 na 100 tys.) oraz lubelskim (76,8 na 100 tys.).
CONCLUSION Sytuacja epidemiologiczna boreliozy wracała stopniowo do stanu sprzed pandemii COVID-19.
CONCLUSION Nieznacznie wzrósł odsetek przypadków hospitalizowanych (z 3,3% w 2021 roku do 4,5% w 2022 r), co przy wzroście liczby zachorowań oznaczało wzrost liczby hospitalizacji z powodu boreliozy o prawie 89%.
CONCLUSION Niezmiennie największą zapadalność obserwowano we wschodniej części Polski (województwo podlaskie, warmińsko-mazurskie, lubelskie).

### Reidentyfikacja oraz określenie lekowrażliwości szczepów Corynebacterium diphtheriae i Corynebacterium ulcerans wyizolowanych z próbek materiału klinicznego w 2023 roku w Polsce
BACKGROUND Pomimo faktu, że ostatnie przypadki pełnoobjawowej błonicy zanotowano w Polsce w 1996 oraz w 2000 roku, zdarzają się jednak nadal zakażenia wywołane przez szczepy Corynebacterium niewytwarzające toksyny błoniczej.
BACKGROUND Jak wynika z raportów epidemiologicznych ECDC w drugiej połowie 2022 roku obserwowany był wzrost liczby przypadków błonicy w krajach Unii Europejskiej.
BACKGROUND Z tego powodu, aktualnym problemem staje się odpowiednie przygotowanie laboratoriów mikrobiologicznych do diagnostyki drobnoustrojów z rodzaju Corynebacterium.
OBJECTIVE Reidentyfikacja maczugowców błonicy izolowanych z próbek materiału klinicznego oraz ocena lekowrażliwości szczepów C. diphtheriae izolowanych w Polsce w 2023 roku.
OBJECTIVE MATERIAŁ I
METHOD Przedmiotem badań było 18 szczepów wyizolowanych z próbek materiału klinicznego w 2023 roku w Polsce.
METHOD Do reidentyfikacji szczepów wykorzystano metody mikrobiologiczne i genetyczne.
METHOD Dokonano oceny lekowrażliwości metodą dyfuzyjno-krążkową, zgodnie z nowymi zaleceniami EUCAST obowiązującymi od 2023 roku.
RESULT Potwierdzono przynależność wszystkich badanych szczepów do rodzaju Corynebacterium.
RESULT Wykazano, że szczepy C. diphtheriae okazały się wrażliwe przy zwiększonej ekspozycji na benzylopenicylinę i cefotaksym.
RESULT Wyniki uzyskane przy użyciu ciprofloksacyny pozwoliły zakwalifikować szczepy do kategorii wrażliwości WZE, poza jednym szczepem, który był oporny na ten antybiotyk.
RESULT Wszystkie badane szczepy bakteryjne były wrażliwe na erytromycynę.
RESULT Szczep C. ulcerans charakteryzował się podobnym profilem antybiotykooporności w stosunku do penicyliny, cefotaksymu oraz ciprofloksacyny, dodatkowo wykryto jego oporność na klindamycynę.
RESULT Wykonany test PCR w kierunku detekcji genu toksyny błoniczej oraz test fenotypowy Eleka pozwoliły wykluczyć toksynotwórczość badanych szczepów.
CONCLUSION Na podstawie danych epidemiologicznych o pojawianiu się nowych przypadków zakażeń szczepami z rodzaju Corynebacterium, zasadne jest przygotowanie teoretyczne i praktyczne laboratoriów do podjęcia diagnostyki w celu wykrycia potencjalnie toksynotwórczych maczugowców błonicy.
CONCLUSION Dostępne są skuteczne metody diagnostyki mikrobiologicznej maczugowców błonicy.
CONCLUSION Wskazane jest monitorowanie wrażliwości na środki przeciwdrobnoustrojowe na wszystkich izolatach C. diphtheriae.

### Zakażenia HIV i zachorowania na AIDS w Polsce w 2021 roku
BACKGROUND W Polsce mimo chwilowego zmniejszenia się liczby nowo rozpoznawanych zakażeń HIV w roku 2020, w 2021 zaobserwowano powrót do rosnącej liczby nowych zakażeń rejestrowanych w nadzorze.
OBJECTIVE Celem pracy była ocena sytuacji epidemiologicznej nowo wykrytych zakażeń HIV, zachorowań na AIDS oraz zgonów osób chorych na AIDS w Polsce w roku 2021 w odniesieniu do wcześniejszych lat.
OBJECTIVE MATERIAŁ I
METHOD Ocenę sytuacji epidemiologicznej przeprowadzono na podstawie zgłoszeń nowo wykrytych przypadków HIV/AIDS pochodzących od lekarzy i z laboratoriów oraz ankiety dotyczącej liczby badań przesiewowych w kierunku HIV wykonanych przez laboratoria na terenie całego kraju.
METHOD Wykorzystano również zbiór danych klientów punktów konsultacyjno-diagnostycznych, koordynowanych przez Krajowe Centrum ds. AIDS, które w sposób anonimowy zbiera dane epidemiologiczne i behawioralne dotyczące osób zgłaszających się na badanie.
RESULT W 2021 roku w Polsce rozpoznano zakażenie HIV u 1 367 osób (wskaźnik rozpoznań 3,58 na 100 000), w tym u 236 obcokrajowców.
RESULT Liczba nowo wykrywanych zakażeń HIV zwiększyła się w porównaniu z rokiem poprzednim o 43,3%, natomiast w porównaniu z medianą w latach 2015-2019 była większa o 3,8%.
RESULT Podobnie, wśród klientów PKD liczba rozpoznanych zakażeń zwiększyła się o 45%, z 309 w 2020 r. do 448 w 2021 r.
RESULT Ogółem u 62 osób zgłoszonych do nadzoru rozpoznano AIDS (zapadalność 0,16 na 100 000).
RESULT Najwięcej zakażeń HIV stwierdzono u osób w wieku 30-39 lat (35,8%) oraz mężczyzn (82,1%).
RESULT Wśród osób ze znaną drogą transmisji, najwięcej zakażeń HIV zgłoszono wśród mężczyzn MSM (68,7%).
RESULT Odsetek zachorowań na AIDS, w przypadku których zakażenie HIV wykryto równocześnie z rozpoznaniem AIDS, zwiększył się o ponad 30 punktów procentowych (z 63,5% do 95,1% wszystkich zachorowań na AIDS).
CONCLUSION W 2021 roku liczba nowo rozpoznanych zakażeń HIV zwiększyła się w porównaniu z poprzednim rokiem, co prawdopodobnie wynika ze zmniejszenia obostrzeń związanych z pandemią COVID-19 i wzrostem liczby osób, które wykonały test w kierunku HIV.

### Krztusiec w Polsce w 2022 roku
OBJECTIVE Celem pracy była ocena sytuacji epidemiologicznej krztuśca w Polsce w 2022 r. w porównaniu z sytuacją w ubiegłych latach, ze szczególnym uwzględnieniem oceny wpływu pandemii COVID-19 oraz oceny stanu zaszczepienia dzieci przeciw krztuścowi.
OBJECTIVE MATERIAŁ I
METHOD Ocena sytuacji epidemiologicznej krztuśca w Polsce została wykonana na podstawie wyników analizy raportów jednostkowych o zachorowaniach na krztusiec zarejestrowanych w NIZP PZH – PIB w systemie EpiBaza oraz danych z biuletynów rocznych „Choroby zakaźne i zatrucia w Polsce” oraz biuletynu „Szczepienia ochronne w Polsce w 2022 r”.
RESULT W 2022 r. zarejestrowano 371 zachorowań na krztusiec.
RESULT Zapadalność wynosiła 0,98 /100 tys. i była wyższa o 104% w porównaniu z zapadalnością w roku 2021.
RESULT Najwyższa zapadalność na krztusiec wystąpiła u dzieci w grupie wieku 0-4 lata (6,7/100 tys.), a wysoka u dzieci w wieku 5-9 lat (2,0/100 tys.).
RESULT Ponad 51% zachorowań dotyczyło osób powyżej 15 r.ż.
RESULT Obserwowano ogółem wyższą zapadalność kobiet w porównaniu z zapadalnością mężczyzn, oraz wyższą zapadalność w miastach niż na wsi.
RESULT W 2022 r. wśród osób chorych na krztusiec, 151 (41%) wymagało hospitalizacji.
RESULT W 2022 r. poziom zaszczepienia dzieci w 2 r.ż. 4 dawkami szczepionki przeciw krztuścowi wynosił ogółem 94,3%.
RESULT W 2022 r. zgłoszono w systemie nadzoru epidemiologicznego jeden przypadek choroby zakończony zgonem z powodu krztuśca.
CONCLUSION W Polsce w 2022 r. odnotowano wzrost liczby zachorowań na krztusiec w porównaniu do roku ubiegłego, na który niewątpliwie miało wpływ stopniowe znoszenie ograniczeń w kontaktach społecznych oraz w obowiązku noszenia maseczek.
CONCLUSION Zwiększenie liczby osób podatnych na zachorowanie na krztusiec może prowadzić do wystąpienia epidemii wyrównawczych w przyszłości, dlatego należy utrzymać wysoki poziom zaszczepienia populacji (powyżej 95%), aby zapobiec nowym przypadkom zachorowań.

### Ocena przydatności metody radioimmunometrycznej do oznaczania stężenia insuliny w płynie z gałki ocznej post mortem: badania wstępne
METHOD Materiał badawczy stanowiły 93 próbki płynu z gałki ocznej pobrane w czasie sądowo-lekarskich sekcji zwłok przeprowadzonych w Katedrze i Zakładzie Medycyny Sądowej i Toksykologii Sądowo-Lekarskiej Śląskiego Uniwersytetu Medycznego w Katowicach.
METHOD Dodatkowo analizie poddano 10 próbek krwi obwodowej pobranej od osób żywych w celach kliniczno-diagnostycznych – od 5 kobiet i 5 mężczyzn.
METHOD Do oznaczeń wykorzystano zestawy Insulin(e) IRMA KIT firmy IMMUNOTECH.
RESULT W 86 (92,5%) próbkach stężenie insuliny było niższe niż czułość analityczna metody (poniżej 0,5 μIU/ml), natomiast w 7 przypadkach zawierało się w przedziale 1,42–24,42 μIU/ml.
CONCLUSION Oznaczenie stężenia insuliny w płynie z gałki ocznej metodą immunoradiometryczną daje szansę na obiektywne potwierdzenie zatrucia, jednak zagadnienie to wymaga dalszych badań.

### Analiza opinii sądowo-lekarskich w sprawach karnych w przypadkach podejrzenia błędu medycznego w zakresie położnictwa wydanych w Katedrze i Zakładzie Medycyny Sądowej Collegium Medicum Uniwersytetu Jagiellońskiego w latach 2010–2016
OBJECTIVE Analiza opinii sądowo-lekarskich sporządzonych w Zakładzie Medycyny Sądowej Collegium Medicum Uniwersytetu Jagiellońskiego w Krakowie w zakresie położnictwa w latach 2010–2016 pod kątem oceny, jak zmieniała się na przestrzeni lat liczba wnoszonych spraw o błąd medyczny, w jakich sytuacjach pacjentki podejrzewają popełnienie błędu medycznego oraz jakie są najczęstsze błędy medyczne w zakresie położnictwa.
OBJECTIVE MATERIAŁ I
METHOD Opinie podzielono na dwie grupy.
METHOD W pierwszej postępowanie lekarskie było prawidłowe, a w drugiej stwierdzono popełnienie błędu medycznego.
METHOD Błędy medyczne sklasyfikowano jako diagnostyczno-terapeutyczne, techniczne i organizacyjne.
METHOD Za skutki popełnionych błędów medycznych uznano zgon, uszczerbek na zdrowiu, narażenie na zgon i narażenie na uszczerbek na zdrowiu, rozpatrując je osobno dla położnic oraz płodów i noworodków (w pierwszych dobach życia).
RESULT Przeanalizowano 73 opinie sądowo-lekarskie.
RESULT W 25 przypadkach stwierdzono zaistnienie błędu medycznego.
RESULT Wyszczególniono najczęściej powtarzające się sytuacje, w których doszło do popełnienia błędu medycznego oraz w których podejrzenie błędu okazało się nieuzasadnione.
RESULT Stwierdzono 17 błędów diagnostyczno-terapeutycznych, 7 organizacyjnych i 4 techniczne.
RESULT W sprawach, w których stwierdzono błąd medyczny, doszło ogółem do 15 zgonów, a w sprawach bez znamion błędu lekarskiego – łącznie 31 zgonów.
CONCLUSION W 66% analizowanych opinii nie stwierdzono błędu medycznego.
CONCLUSION W większości tych przypadków wystąpiło niepowodzenie terapeutyczne, m.in. krwotok okołoporodowy, ciasne owinięcie szyi płodu pępowiną, poród przedwczesny, powikłania septyczne.
CONCLUSION W kilku przypadkach stwierdzono brak współpracy położnic.
CONCLUSION Najczęściej popełnianym błędem medycznym było zaniechanie bądź opóźnienie wykonania cięcia cesarskiego mimo istniejących wskazań (pilnych lub nagłych).
CONCLUSION Na drugim miejscu uplasowała się nieprawidłowa interpretacja zapisu KTG.

### Świnka w Polsce w 2022 roku
BACKGROUND Świnka, znana również jako nagminne zapalenie ślinianek przyusznych, jest chorobą wirusową, której głównym źródłem zakażenia jest chory człowiek /osoba zakażona.
BACKGROUND Stanowiła poważne zagrożenie dla zdrowia publicznego w Polsce przed wprowadzeniem obowiązkowych szczepień.
BACKGROUND W 2003 roku Polska wprowadziła Program Szczepień Ochronnych obejmujący dwudawkowe szczepienie przeciwko śwince w ramach szczepionki MMR (przeciw odrze, śwince i różyczce) dla wszystkich dzieci.
OBJECTIVE Celem pracy była ocena ocena epidemiologiczna występowania zachorowań na świnkę w Polsce w 2022 r. w porównaniu do lat wcześniejszych, z uwzględnieniem analizy wpływu pandemii COVID-19.
OBJECTIVE MATERIAŁ I
METHOD Analizę sytuacji epidemiologicznej świnki w Polsce w roku 2022 przeprowadzono na podstawie interpretacji danych publikowanych w biuletynie rocznym: „Choroby zakaźne i zatrucia w Polsce w 2022 r.” oraz „Szczepienia ochronne w Polsce w 2022 roku".
RESULT W 2022 r., zarejestrowano w Polsce 922 zachorownia na świnkę.
RESULT Był to wzrost liczby zachorowań o 90,5% w porównaniu do 2021 r., kiedy odnotowano 484 zachorowań.
RESULT Zapadalność ogółem wyniosła 2,4/100 tys. mieszkańców i była wyższa w porównaniu z rokiem 2021 o 84,6%.
RESULT Najwyższą zapadalność 3,4/100 tys. mieszkańców zarejestrowano w województwie mazowieckim, a najniższą jak w roku poprzednim–1,0/100 tys. mieszkańców w woj. dolnośląskim.
RESULT Najwyższą zapadalność (12,9/100 tys.) odnotowano u dzieci w wieku 0-4 oraz 5-9 lat (16,1/100 tys.).
RESULT Zapadalność mężczyzn (3,0/100 tys.) była wyższa niż kobiet (1,9/100 tys.).
RESULT W 2022 roku w Polsce liczba hospitalizacji z powodu świnki wyniosła 20, co stanowi wzrost o 122,2% w porównaniu do 2021 roku, kiedy to hospitalizowano 9 osób.
CONCLUSION W 2022 roku wykazano ogólną tendencje wzrostową liczby rejestrowanych przypadków świnki.
CONCLUSION Spadek liczby zachorowań na świnkę w 2021 roku był wynikiem trwającej pandemii.
CONCLUSION Obostrzenia wprowadzone w okresie pandemii przyczyniły się do zmniejszenia liczby zachorowań na różne choroby przenoszone drogą kropelkową, w tym również na świnkę.
CONCLUSION Nadal jednak obserwowana liczba zachorowań na świnkę w 2022 roku pozostaje poniżej poziomów obserwowanych w okresie przed pandemią COVID-19 (2019 r.).

### Opis serii przypadków tularemii z obszaru endemicznego na terenie powiatu hajnowskiego
BACKGROUND Tularemia jest chorobą odzwierzęcą wywoływaną przez bakterię Francisella tularensis.
BACKGROUND Może przyjmować różne postaci kliniczne, jednak w Polsce dominuje postać wrzodziejąco-węzłowa i węzłowa tularemii.
BACKGROUND Jedną z dróg zakażenia F. tularensis jest ukłucie przez kleszcza lub owada.
BACKGROUND Pacjent może nie wykazywać żadnych objawów lub zgłaszać objawy grypopodobne i bolesne guzki w sąsiedztwie miejsca ukłucia.
BACKGROUND W diagnostyce różnicowej powiększenia węzłów chłonnych, któremu towarzyszą objawy grypopodobne, należy uwzględnić tularemię, zwłaszcza na terenach endemicznych.
BACKGROUND Zapalenie węzłów chłonnych zwykle wymaga interwencji chirurgicznej i często jest nieskutecznie leczone antybiotykami beta-laktamowymi przed potwierdzeniem rozpoznania tularemii.
OBJECTIVE Celem pracy jest przedstawienie epidemiologii i obrazu klinicznego tularemii na obszarze endemicznym, na którym kleszcze są istotnym wektorem zakażenia F. tularensis.
OBJECTIVE MATERIAŁ I
METHOD Przeprowadziliśmy analizę raportów epidemiologicznych i dokumentacji medycznej pacjentów z terenu powiatu hajnowskiego z lat 2014-2022.
METHOD Przedstawiamy opis trzech pacjentów z opisywanego terenu endemicznego, u których potwierdzono tularemię pod postacią węzłową w 2022 r.
RESULT Stwierdziliśmy duże lokalne narażenie na zakażenie Francisella tularensis w gminie Narewka, zasadniczo zgodne z sezonowością aktywności kleszczy i aktywności człowieka na świeżym powietrzu.
CONCLUSION Lekarze pracujący na terenach endemicznych powinni rutynowo uwzględnić tularemię w diagnostyce objawów grypopodobnych przebiegających z limfadenopatią u chorych narażonych na pokłucie przez kleszcze i owady w miesiącach letnich i wczesno-jesiennych.
CONCLUSION Wczesna diagnostyka i zastosowanie celowanej antybiotykoterapii są podstawą skutecznego leczenia tularemii.

### Ocena wiedzy na temat profilaktyki raka szyjki macicy wśród kobiet uczęszczających do prywatnego gabinetu ginekologicznego w Krakowie – badanie pilotażowe
BACKGROUND W 2022 roku na świecie zarejestrowano ponad 650 000 nowych przypadków raka szyjki macicy i ponad 340 000 zgonów.
BACKGROUND Polska ma jedne z najwyższych wskaźników zachorowalności i umieralności z powodu raka szyjki macicy (RSM) w Europie, pomimo realizowanego od lat Programu Profilaktyki Raka Szyjki Macicy.
BACKGROUND W obecnych czasach, dzięki większej dostępności informacji, kobiety nie powinny umierać z powodu RSM.
BACKGROUND Aby osiągnąć ten cel, należy zwiększać świadomość kobiet na temat profilaktyki oraz edukować w zakresie zachowań prozdrowotnych.
OBJECTIVE Ocena wiedzy kobiet odnośnie profilaktyki raka szyjki macicy w badaniu pilotażowym przeprowadzonym w prywatnym gabinecie ginekologicznym w Krakowie.
OBJECTIVE MATERIAŁ I
METHOD Grupę badaną stanowiło 153 kobiet w różnym wieku, z całej Polski.
METHOD Badanie przeprowadzono przez Internet, przy pomocy kwestionariusza składającego się z części ogólnej (dane socjoepidemiologiczne) oraz szczegółowej dotyczącej wiedzy na temat profilaktyki RSM.
METHOD Analizę statystyczną przeprowadzono z wykorzystaniem programu Statistica 13.3.
RESULT Większość kobiet deklarowała zgłaszalność na regularne badania ginekologiczne, co 0,5-2 lata na wizyty ginekologiczne zgłasza się 125, (81,7%) respondentek.
RESULT Jedynie 10 (6,5%) respondentek odpowiedziało poprawnie na wszystkie pytania ankiety dotyczące wiedzy, wyłączając z tego pytanie o objawy RSM, gdzie tylko jedna osoba odpowiedziała poprawnie (0,6%).
RESULT Przeprowadzona analiza statystyczna wykazała istotną zależność pomiędzy wiekiem respondentek a wiedzą na temat czynników ryzyka RSM oraz wiedzą o konieczności wykonania pierwszego w życiu badania cytologicznego.
RESULT Z zależności wynika, że im starsze respondentki tym mniejszy poziom wiedzy na powyższe tematy.
RESULT Ankietowane kobiety z wyższym wykształceniem oraz zamieszkujące w dużych miastach udzieliły największej liczby poprawnych odpowiedzi.
CONCLUSION Wiedza badanych kobiet na temat profilaktyki RSM jest niedostateczna nawet w grupie kobiet zgłaszających się regularnie na badania ginekologiczne.
CONCLUSION Istnieje potrzeba kontynuacji działań edukacyjnych na temat zasad wykonywania badania cytologicznego, jak również bezobjawowego przebiegu RSM we wczesnych stadiach.
CONCLUSION Choć większość badanych kobiet deklarowała regularne badania ginekologiczne, ich wiedza na temat profilaktyki i RSM pochodzi głównie z Internetu.
CONCLUSION Sugeruje to potrzebę zintensyfikowania działań edukacyjnych w gabinetach.

### Wirusowe zapalenie wątroby typu C (wzw C) w Polsce w 2022 roku
BACKGROUND Inwazja wojenna na Ukrainę w lutym 2022 spowodowała masową migrację ludności.
BACKGROUND Do 3 stycznia 2023 prawie milion osób szukało schronienia w Polsce.
BACKGROUND Ustawa o pomocy obywatelom Ukrainy zapewniła szerokie wsparcie, gwarantując legalny pobyt, bezpłatną opiekę medyczną, świadczenia socjalne oraz dostęp do edukacji i zatrudnienia.
BACKGROUND Jednocześnie trwał światowy kryzys zdrowotny, z piątą falą pandemii COVID-19 spowodowaną wariantem Omikron.
BACKGROUND Stan epidemii w Polsce został zniesiony w maju 2022.
OBJECTIVE Podsumowanie sytuacji epidemiologicznej zakażeń HCV w Polsce w 2022, który był rokiem zaznaczonym dwoma kryzysami.
OBJECTIVE MATERIAŁ I
METHOD Analizowano jednostkowe dane nadzoru epidemiologicznego nad zakażeniami HCV z 2022 roku, wskaźniki rozpoznań z biuletynów za lata 2014-2022 oraz liczbę zgonów w 2022 roku według danych z Głównego Urzędu Statystycznego, porównując je z danymi z poprzednich lat.
RESULT W 2022 wskaźnik nowych rozpoznań zakażeń HCV wzrósł do 6,68 na 100 000 mieszkańców, łącznie 2.528 przypadki (wzrost o 46% w porównaniu do poprzedniego roku).
RESULT Osoby pochodzenia polskiego stanowiły 87% wszystkich rozpoznań, przy równomiernym rozkładzie między płciami.
RESULT Obserwowano ogólny wzrost rozpoznań HCV we wszystkich województwach, przy czym powrót do trendów sprzed pandemii obserwowano jedynie w województwie zachodniopomorskim.
RESULT Rozpoznania najczęściej dokonywano w podstawowej opiece zdrowotnej (jedna trzecia) oraz podczas hospitalizacji (jedna czwarta).
RESULT Zidentyfikowano 26 przypadków ostrego wzw C (1%, wg definicji w polskiej modyfikacji).
RESULT W chwili diagnozy u 5,6% stwierdzano zaawansowaną chorobę wątroby.
RESULT Wzw C było przyczyną 86 zgonów.
RESULT Importowane zakażenia stanowiły 5,7% wszystkich przypadków.
RESULT Wśród uchodźców z Ukrainy zidentyfikowano 2,7% zakażeń HCV, głównie u kobiet w wieku od 40 do 59 lat.
RESULT Wszystkie osoby narodowości ukraińskiej stanowiły 10,4% przypadków HCV wykrytych w 2022 r.
CONCLUSION Konieczne jest zwiększenie dostępności i oferty testowania, uwzględniając potrzeby kluczowych populacji, w tym osób nieposługujących się językiem polskim.
CONCLUSION Strategia eliminacji HCV powinna obejmować szerokie działania skoncentrowane na profilaktyce, diagnostyce i terapii, aby skutecznie powstrzymywać rozprzestrzenianie się wirusa wśród subpopulacji i minimalizować jego długoterminowe konsekwencje zdrowotne.
