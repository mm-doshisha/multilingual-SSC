### Farmacotherapeutic treatment of psychotic depression: A review;
BACKGROUND De psychotische depressie is een ernstig ziektebeeld met een levensprevalentie van 0,35-1%.
BACKGROUND In meerdere richtlijnen adviseert men elektroconvulsietherapie (ECT) als behandeling van eerste keuze, maar in de praktijk wordt vaak eerst voor een medicamenteuze aanpak gekozen.
OBJECTIVE Een overzicht geven van de wetenschappelijke literatuur over de farmacotherapeutische behandeling van de psychotische depressie.
METHOD We doorzochten PubMed naar Nederlands- of Engelstalige artikelen verschenen na 1999.
RESULT De zoekstrategie leverde 26 artikelen op, waarvan er 6 werden uitgesloten wegens een te klein aantal patiënten.
RESULT In de referenties vonden we 4 bijkomende artikelen, zodat 24 artikelen werden geïncludeerd.
RESULT Ondanks de ernst en de hoge prevalentie van de psychotische depressie, was het onderzoek naar de behandeling ervan beperkt.
RESULT Naast ECT, beschouwden wij combinatietherapie met een antidepressivum en een antipsychoticum als meest onderbouwde alternatief, met een behandelduur van minstens 4 maanden.
RESULT Na 4 maanden kan men afbouw van het antipsychoticum overwegen.
CONCLUSION Op basis van het besproken onderzoek zijn moeilijk conclusies te trekken wat keuze van specifieke middelen betreft.
CONCLUSION Olanzapine of quetiapine werden het meest onderzocht in combinatie met een selectieve serotonineheropnameremmer (SSRI).
CONCLUSION Ook combinatie van een selectieve serotonine-noradrenalineheropnameremmer (venlafaxine) met quetiapine toont gunstige resultaten.

### Epidemiology and treatment of aggression in patients with psychotic disorders;
BACKGROUND Agressie is een belangrijk probleem binnen de psychiatrie.
BACKGROUND Er is de laatste jaren veel onderzoek gedaan, maar nog steeds zijn sommige klinische beslissingen niet wetenschappelijk onderbouwd.
OBJECTIVE Beschrijven van drie studies van het proefschrift ‘Aggression in psychiatry’ om bij te dragen aan de huidige kennis over agressie met relevante resultaten voor de praktijk.
OBJECTIVE De drie beschreven studies zijn gericht op psychotische stoornissen.
METHOD De eerste studie is een survivalanalyse met data uit een 6-jarige follow-upstudie.
METHOD De tweede studie is gericht op associaties tussen agressie en klinische factoren en het effect van antipsychotica op agressie bij patiënten met een eerste psychose.
METHOD De derde studie is een meta-analyse waarin we de effectiviteit van typische en atypische antipsychotica op agressie vergelijken.
RESULT De jaarlijkse incidentie van agressie bij mensen met een psychotische stoornis was ongeveer 2%.
RESULT Symptomen zoals impulsiviteit, maar ook trauma in de kindertijd, verhogen het risico op agressie.
RESULT Amisulpride lijkt effectief tegen agressie in de eerste weken van behandeling.
RESULT Bij patiënten met meer persisterende agressie is clozapine het effectiefst.
CONCLUSION Agressie is complex en heterogeen.

### The organization of psychiatry in Belgium and the Netherlands: Who is an example for whom?;
BACKGROUND Het artsenberoep zoals dat van psychiater is een professie met drie essentiële kenmerken: specialistische zorg, autonomie en formele erkenning, en beroepsethiek.
BACKGROUND De 21ste eeuw wordt gekenmerkt door bureaucratisering en vermarkting van de zorg.
BACKGROUND Medisch socioloog Friedson beschreef drie vormen van logica: de logica van de professional, de logica van de bureaucratie en de logica van de markt.
OBJECTIVE De positie, de autonomie en de slagkracht van de psychiater toetsen vanuit een historisch perspectief.
OBJECTIVE Ontwikkelingen in de Nederlandse en Belgische psychiatrie met elkaar vergelijken.
METHOD Twee psychiaters uit België en Nederland benoemen relevante ontwikkelingen en gaan hierbij na welke vorm van logica gevolgd wordt bij deze ontwikkelingen.
RESULT De logica van de professional is van toepassing bij de kwaliteit en nascholing, maar wordt bedreigd door sommige raden van bestuur en de positie van de Nederlandse psychiater.
RESULT De logica van de bureaucratie domineert bij de nieuwe wetgeving over de verplichte zorg in Nederland.
RESULT Ten slotte zijn de machtige zorgverzekeraars een illustratie van de logica van de markt.
CONCLUSION De logica’s van de bureaucratie en van de markt nemen de overhand in Nederland, ten nadele van de logica van de professional.
CONCLUSION Verregaande bureaucratisering en de macht van de zorgverzekeraars zijn geen wenselijke ontwikkelingen voor België.

### High and intensive care as a next step in the reduction of coercion;
BACKGROUND Het high en intensive care(HIC)-model biedt een kader voor acuteopnameafdelingen en wordt sinds 2013 geïmplementeerd door alle ggz-instellingen in Nederland.
OBJECTIVE Nagaan hoe de implementatie van het HIC-model verlopen is tussen 2014 en 2018 en hoe de mate van implementatie van het HIC-model samenhangt met dwangtoepassingen.
METHOD In 2014-2018 werden in twee fases 79 audits georganiseerd binnen 25 instellingen om de mate van implementatie van HIC in kaart te brengen aan de hand van een modelgetrouwheidsschaal, de HIC-monitor.
METHOD Scores op de HIC-monitor werden vergeleken met data over dwangtoepassingen om het verband tussen implementatie van het HIC-model en dwangtoepassingen vast te stellen.
RESULT Scores op de HIC-monitor stegen in de loop van de tijd, vooral op het gebied van visie, gastvrijheid en faciliteiten.
RESULT Een derde van de afdelingen scoorde lager op de HIC-monitor bij de tweede audit ten opzichte van de eerste.
RESULT Instellingen die hoger scoorden, separeerden minder en gebruikten minder dwangmedicatie onder verzet.
CONCLUSION Er is vooruitgang in implementatie van het HIC-model en instellingen die verder zijn in de implementatie van het HIC-model passen minder dwang toe.
CONCLUSION Borging van implementatie blijkt lastig.

### Moving from the medical model in the present towards human centered care in the future;
BACKGROUND De geestelijke gezondheidszorg staat onder grote druk;
BACKGROUND het huidige systeem kraakt in al zijn voegen met wachttijden en bezuinigingen tegen de achtergrond van grote maatschappelijke transformaties.
OBJECTIVE Vanuit de chaos in het heden probeer ik in dit essay een perspectief op de toekomst van de psychiatrie te schetsen.
METHOD Met de theorie van grote transformaties en systeemverandering uitzoomen naar een complex systemisch perspectief om een beeld te schetsen van de psychiatrie over 10 jaar.
RESULT Verschillende theorieën over grote systeemverandering suggereren dat de zorg zich beweegt van het huidige medisch model naar mensgerichte zorg vanuit een ecosysteem dat om de persoon is georganiseerd.
RESULT Er zijn nu al nieuwe initiatieven die daar een begin mee lijken te maken.
RESULT Desondanks laat de toekomst zich moeilijk voorspellen en zal de tijd ons leren waar we over 10 jaar staan.

### De toekomst van predictiemodellen voor precisiepsychiatrie
BACKGROUND Bij precisiepsychiatrie beoogt men geestelijke gezondheidszorg toe te spitsen op het individu, om zo onzekerheid over prognose en behandelrespons te verminderen.
OBJECTIVE Uitdagingen identificeren die de implementatie van precisiepsychiatrie in de weg staan en voorstellen doen voor toekomstig onderzoek.
METHOD Narratieve review over uitdagingen voor precisiepsychiatrie.
RESULT Er is veel nadruk gelegd op technische innovatie voor datagedreven predictiemodellen van behandeluitkomsten.
RESULT De complexe en dynamische aard van mentale gezondheid vormt een belangrijke uitdaging voor de succesvolle implementatie van deze modellen.
RESULT Onderzoek in representatieve populaties, passende uitkomstdefinities, en het meewegen van context en gedrag zijn cruciaal.
RESULT Ook validatie en implementatie vereisen meer aandacht.

### Risk of recidivism for forensic psychiatric patients with an autism spectrum disorder;
BACKGROUND Er is nauwelijks inzicht in de voorspellende waarde van risicofactoren en beschermende factoren voor recidive bij forensisch psychiatrische patiënten met een autismespectrumstoornis (ASS).
OBJECTIVE Risicofactoren, beschermende factoren en de voorspellende waarde daarvan voor recidive vergelijken van forensisch psychiatrische patiënten met een ASS met patiënten zonder een ASS.
METHOD Bij 69 patiënten, van wie 32 patiënten met een ASS, werden de scores op risico- en beschermende factoren vergeleken tussen aanvangs- en eindmeting.
METHOD Van 23 van de 69 patiënten, van wie 10 patiënten met ASS, werd de recidive onderzocht en de voorspellende waarde van de factoren voor de recidive.
RESULT Zowel de patiënten met ASS als degenen zonder ASS verbeterden significant op de gemeten risicofactoren en beschermende factoren, met uitzondering van de beschermende externe items.
RESULT Hierop verslechterden de patiënten met ASS significant.
RESULT De risicoperiode varieerde van 2,5 tot 4 jaar.
RESULT Van de 10 patiënten met een ASS recidiveerde er 1 versus 7 van de 13 patiënten zonder ASS.
RESULT De voorspellende waarde van de gebruikte risicotaxatie-instrumenten bij de aanvangsmeting was redelijk en vergelijkbaar met eerder onderzoek in forensische populaties, maar onvoldoende bij de eindmeting.
RESULT Het gestructureerd klinisch eindoordeel had geen voorspellende waarde bij beide metingen.

### The psychiatric trainees are the future of psychiatry in Europe;
BACKGROUND De European Federation of Psychiatric Trainees (EFPT) verbindt nationale aiosverenigingen in Europa en bevordert samenwerking en kennisuitwisseling tussen artsen in opleiding tot psychiater (aiossen).
BACKGROUND Momenteel zijn er aanzienlijke variaties in opleidingsduur, examenvereisten en supervisiemethoden, wat de kwaliteit van de opleiding en de toegang tot geestelijke gezondheidszorg beïnvloedt.
OBJECTIVE Informatie delen over de Europese aiosvereniging, aangezien de huidige aiossen de toekomstige psychiaters van Europa vormen.
OBJECTIVE Door ervaringen en opleidingsstructuren te exploreren, willen we eraan bijdragen dat lezers een beter beeld krijgen van de toekomst van de psychiatrie.
METHOD Beschrijven van de structuur van de EFPT (inclusief lidstaten, jaarlijks forum, werkgroepen en uitwisselingsprogramma) en van de structuur en de inhoud van psychiatrische opleidingen in verschillende Europese landen.
RESULT De EFPT organiseert jaarlijks een forum dat dient als platform voor kennisuitwisseling en beleidsontwikkeling.
RESULT De werkgroepen richten zich op specifieke thema’s binnen de psychiatrie.
RESULT Er wordt zo inzicht verkregen in de opleiding van verschillende Europese landen.
CONCLUSION De EFPT heeft een belangrijke rol in het bevorderen van de opleidingskwaliteit door kennisdeling en samenwerking.

### Welke gezondheidsproblemen zien huisartsen in opleiding?: Diagnosen uit het elektronisch medisch dossier vergeleken met de eindtermen van de beroepsopleiding
OBJECTIVE In het rapport Eindtermen huisartsopleiding 2000 worden de gezondheidsproblemen beschreven waarmee huisartsen aan het einde van hun huisartsopleiding bekend moeten zijn.
OBJECTIVE Een kwantitatieve onderbouwing ontbreekt.
OBJECTIVE Het doel van dit onderzoek is om via het HIS na te gaan hoeveel en welk soort patiëntencontacten huisartsen in opleiding (haio’s) hebben gedurende hun stagejaren in de huisartspraktijk.
METHOD De diagnosen van de reguliere consulten en visites die gedurende acht maanden verricht werden door acht haio’s en hun opleiders werden uit het HIS geëxtraheerd, waarbij het ging om de ICPC-code van de E-regels van deelcontacten.
METHOD De resultaten werden omgerekend naar een periode van twee volledige stagejaren.
RESULT De database bevatte ruim 25.000 ICPC-gecodeerde diagnosen.
RESULT De haio’s hadden gemiddeld bij 42% van de 122 gezondheidsproblemen uit het Eindtermenrapport minder dan vijf deelcontacten in de twee stagejaren tezamen.
RESULT Als de in het rapport gehanteerde ruime definiëring van de gezondheidsproblemen werd gebruikt waarbij ook de verwante klachten en ziekten werden geïncludeerd, dan was dat bij 14% van de gezondheidsproblemen het geval.
CONCLUSION Het bleek mogelijk om met behulp van de routinematig in het EMD geregistreerde gegevens inzicht te krijgen in de aard en kwantiteit van patiëntencontacten van haio’s.

### Value-based healthcare in mental health care: a practical example;
BACKGROUND Om de kwaliteitsverbetering in de Nederlandse geestelijke gezondheidszorg (ggz) te bevorderen is het van belang om aan te sluiten bij de dagelijkse zorgpraktijk.
BACKGROUND Waardegedreven zorg biedt een werkwijze voor kwaliteitsverbetering waarbij de gezamenlijke visie van medisch professionals en patiënten leidend is bij het vormgeven en uitvoeren van zorgverbeteringen.
OBJECTIVE Demonstreren van de waarde van waardegedreven zorg.
METHOD Beschrijving van een praktijkvoorbeeld waarbij we uiteen zetten hoe waardegedreven zorg in de ggz geïmplementeerd kan worden met ter illustratie een specifieke verbetering van de patiëntenzorg.
RESULT Om de waarde van zorg voor patiënten met een depressie te verbeteren is er een multidisciplinair verbeterteam opgericht, een patiëntenpanel gevormd, een ondersteunend informatieplatform gebouwd en is er gestart met verschillende verbetercycli.
RESULT Dit praktijkvoorbeeld laat zien hoe waardegedreven zorg de kwaliteit én de doelmatigheid van de zorg verbetert;
RESULT op basis van uitkomsten is de waarde van zorg door het verbeterteam bottom-up beoordeeld, verder geanalyseerd en zijn verbeteringen geïnitieerd en gemonitord.

### Euthanasia: Opinions and experiences of Flemish psychiatrists working at a university;
BACKGROUND Er is weinig bekend over de opvattingen van Belgische psychiaters en artsen in opleiding tot psychiater over euthanasie bij psychiatrische aandoeningen.
OBJECTIVE In kaart brengen van opvattingen over en ervaringen met euthanasie van de artsen verbonden aan een universitair psychiatrisch centrum.
METHOD Een mail werd gestuurd naar in totaal 111 psychiaters en psychiaters in opleiding verbonden aan het Universitair Psychiatrisch Centrum KU Leuven met een vragenlijst.
METHOD Deze bestond uit drie onderdelen, met vragen over het profiel van de respondent, de eigen opvattingen over euthanasie bij verschillende vignetten en de incidentie van verschillende types euthanasieverzoeken gedurende de voorbije 5 jaar.
RESULT De responsratio was 45%.
RESULT Een meerderheid van de psychiaters van een universitair psychiatrisch centrum stond accepterend tegenover euthanasie, ook in geval van een psychiatrische ziekte (64%) of een combinatie van niet-terminale somatische en psychosociale klachten (60%).
RESULT Gelovige psychiaters vonden euthanasie minder aanvaardbaar dan niet-gelovige collega's.
RESULT Psychiaters die al meer dan 20 jaar aan het werk waren, stonden meer open voor euthanasie dan hun jongere afgestudeerde collega's, maar minder dan psychiaters in opleiding.
RESULT De ervaring met het zelf uitvoeren van euthanasie was beperkt.
CONCLUSION De algemene attitude naar euthanasie onder psychiaters verbonden aan een universitair psychiatrisch centrum lijkt vrij aanvaardend.

### A survey of the current practice of the informed consent process in general surgery in the Netherlands
BACKGROUND : Het doel van het preoperatieve informed consent proces (surgical informed consent, SIC) is om patiënten een weloverwogen en welgeïnformeerde keuze te laten maken over hun operatieve ingreep.
BACKGROUND De hedendaagse praktijk betreffende SIC staat mogelijk ver van de ideale situatie af.
OBJECTIVE van deze studie is om de dagelijkse praktijk van chirurgen en chirurgen in opleiding betreffende SIC te evalueren en te zien of deze voldoet aan de daarvoor gestelde eisen.
METHOD : Alle chirurgen en andere leden van de Nederlandse Vereniging voor Heelkunde ontvingen een online multiple-choice vragenlijst betreffende de belangrijkste aspecten van SIC.
RESULT : In totaal waren er 453 bruikbare reacties uit meer dan 95% van alle Nederlandse ziekenhuizen (respons 30%).
RESULT De kennis over SIC blijkt zeer beperkt.
RESULT Slechts 55% van de chirurgen bleek bekend met de drie basiselementen van SIC ('beoordelen van de competentie van een patiënt', 'verstrekken van informatie' and 'adequaat vastleggen van de toestemming van de patiënt').
RESULT De dagelijkse praktijk liet behoorlijke verschillen tussen alle respondenten zien, maar chirurgen in opleiding scoorden significant slechter vergeleken met chirurgen.
RESULT 17% van alle chirurgen kreeg de afgelopen vijf jaar te maken met een klacht betreffende SIC, wat zou kunnen wijzen op een suboptimale implementatie van SIC in de dagelijkse praktijk.
CONCLUSION : De kwaliteit van het preoperatieve informed consent proces is in Nederland verre van goed.
CONCLUSION Chirurgen in opleiding scoorden minder goed dan chirurgen en dienen beter geschoold te worden.
CONCLUSION Het hele SIC proces zou geformaliseerd moeten worden in protocollen.
CONCLUSION Moderne hulpmiddelen zoals interactieve softwareprogramma's kunnen hierbij mogelijk helpen.

### Consultation in refractory cases in mental health care: A descriptive study;
BACKGROUND Ruim een miljoen cliënten zijn jaarlijks in behandeling binnen de ggz, waarbij behandeling vaak tot verbetering leidt.
BACKGROUND Tegelijkertijd kent elke zorgprofessional situaties waarbij verbetering van het functioneren van cliënten uitblijft en zorgprofessionals handelingsverlegen zijn.
BACKGROUND Voor deze vastgelopen situaties is het Centrum voor Consultatie en Expertise beschikbaar.
BACKGROUND Deze consultaties geven daarom een uniek beeld van handelingsverlegenheid in de ggz.
OBJECTIVE Inzicht bieden in achtergronden en thema's die een rol spelen bij (het verminderen van) handelingsverlegenheid.
METHOD Descriptieve studie met kwantitatieve en kwalitatieve data van 472 consultaties in de ggz.
RESULT 83% van de casussen kon verklaard worden door 4 exemplarische situaties van handelingsverlegenheid: zelfbeschadiging, agressie, zelfverwaarlozing en sociaal-maatschappelijk grensoverschrijdend gedrag.
CONCLUSION Bij vastgelopen situaties ontstaat een interactiepatroon dat de situatie ongewild in stand houdt of doet verergeren.

### Towards a future-proof psychotherapy: Some recommendations;
BACKGROUND De zorg voor mensen met psychische aandoeningen is de afgelopen decennia enorm verbeterd, maar er zijn ook nog teveel mensen die niet of te laat herstellen.
OBJECTIVE Doen van aanbevelingen om psychologische behandelingen verder te verbeteren.
METHOD Bespreken van relevante literatuur.
RESULT Om psychologische behandelingen verder te verbeteren kunnen we een aantal dingen doen, zoals meer onderzoek naar werkingsmechanismen, interventies ontwikkelen die op grote schaal toegepast kunnen worden, en het personaliseren van therapieën met machinelearning en ‘individuele patiëntendata’-(netwerk)meta-analyses.
RESULT We zouden geen nieuwe algemene therapieën meer moeten ontwikkelen omdat die zelden beter zijn dan reeds bestaande.
RESULT Wel zouden we therapieën moeten ontwikkelen voor ingewikkeldere problemen, zoals chronische aandoeningen en comorbide problemen.
RESULT Ook zouden we meer moeten nadenken over sequentiële behandelingen omdat veel patiënten niet verbeterd zijn na de eerste behandeling.
