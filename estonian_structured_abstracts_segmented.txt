### Eesti laste esimesed sõnad: MacArthuri-Batesi suhtlemise arengu testi tulemused
OBJECTIVE Uurida 8 kuni 16 kuu vanuste eesti laste sõnavara suurust ja koostist; kirjeldada selles vanuses laste sõnavara vanusekuude kaupa ning otsida võimalikke erinevusi poiste ja tüdrukute sõnavara suuruses ja koostises.
METHOD Uurimuses kasutati MacArthuri-Batesi suhtlemise arengu testi „Sõnad ja suhtlemisliigutused"eesti adaptatsiooni (ECDI).
METHOD Testi täitsid 593 lapse vanemad.
RESULT Lapsevanemate täidetud testide tulemuste kohaselt ütlevad eesti lapsed esimese sõna 10 kuu vanuselt, 12

### Nõustamise hindamise erinevused tudengite, standardiseeritud patsientide ning õppejõudude vahel
OBJECTIVE Uurisime tudengite, õppejõudude ja standardiseeritud patsientide kooskõla motiveerival intervjueerimisel põhineva rollimängu hindamisel, samuti aastatevahelisi erinevusi sarnasel ülesandel.
METHOD Kasutasime kursuse „Patsiendikeskne suhtlemine" hindamise käigus tekkinud andmeid.
RESULT Standardiseeritud patsiendid olid õppejõududega üldhinnangutes (nt empaatia) paremini kooskõlas kui tudengid õppejõududega.
RESULT Erinevad aastakäigud olid omavahel võrreldavad, langust üldhinnangutes võib interpreteerida ka kui realistlikku.
CONCLUSION Kaudselt kinnitab see, et nõustajal pole nii lihtne olla patsiendiga kooskõlas indiviidi vaatenurga erilisust ja väärtust.

### Serotoniini transporteri geeni promooteri piirkonna polümorfismi ja keskkonna koosmõju alkoholitarbimisele varases täiskasvanueas
OBJECTIVE Uurida serotoniini transporteri geeni promooteri piirkonna polümorfismi (5-HTTLPR) ja stressitekitavate elusündmuste koosmõju noorte täiskasvanute alkoholitarbimisele.
METHOD Uuring teostati Eesti Laste Isiksuse, Käitumise ja Tervise Uuringu (ELIKTU) vanema kohordi valimi (N= 540) andmetel, keda esmakordselt uuriti aastatel 1998/99.
METHOD Uuritavaid genotüpiseeriti trialleelsest klassifikatsioonist lähtuvalt.
METHOD 18-aasta vanuselt (2001.a) koguti andmeid peresuhetes esineva alavääristamise kohta Tartu Peresuhete Küsimustikuga.
METHOD Uuringu kolmandas etapis (2008.a), kui indiviidid olid 25-aastased, koguti andmeid alkoholitarbimise ja stressitekitavate elusündmuste kohta enesekohastel küsimustikel.
RESULT 5-HTTLPR-il ja stressitekitaval keskkonnal ilmnes statistiliselt oluline koosmõju alkoholitarbimise käitumisele.
RESULT S/S genotüüp koos rohkema väärkohtlemisega noorukieas omas statistiliselt olulist koosmõju naiste alkoholi esmatarbimise vanusele.
RESULT Vastupidiselt, meestel omas L/L ja S/L genotüüp ja noorukieas esinenud väärkohtlemise tase statistiliselt olulist koosmõju alkoholi esmatarbimise vanusele.
RESULT S/L genotüübiga indiviidid, kellel on viimase aasta jooksul esinenud palju stressitekitavaid elusündmusi tarbisid suuremas koguses alkoholi viimase nädala lõikes võrreldes sama genotüübiga indiviididega, kellel stressitekitavaid elusündmusi oli esinenud vähe või üldse mitte.
CONCLUSION 5-HTTLPR genotüübi ja stressitekitava keskkonna koosmõju on erinev olenevalt arengu erinevates etappides ja soost.

### Mindfulness-tüüpi Vaikuseminutite harjutuste mõju 8.-9.kl õpilaste eneseraporteeritud emotsionaalsele enesetundele
OBJECTIVE Mindfulnessil ehk teadvelolekul põhinevad sekkumised (Mindfulness-Based Intervention, MBI) on näidanud paljulubavaid tulemusi laste ja noorukite vaimsele tervisele.
OBJECTIVE Seniste uuringute puuduseks on väikesed valimid ja randomiseeritud kontrollitud uuringute (randomized control trial, RCT) madal kvaliteet.
OBJECTIVE Käesolevas töös uuriti MBI mõju õpilaste emotsionaalsele enesetundele (EEK-2) ja eneseraporteeritud emotsioonidele.
METHOD Eesti koolide õpilased (N = 750) 12 koolist, vanuses 13-16 aastat (8.-9. klass) jaotati juhuslikult 10-nädalasse programmi, kus katserühmas kasutati sekkumisena Vaikuseminutite teadvelolekul põhinevaid harjutusi.
METHOD Mõlemas rühmas arutati enesejuhtimisega seotud teemasid, kontrollgrupis viidi teadveloleku harjutuste asemel läbi muu harjutus (ettelugemine või vaikne olemine).
METHOD Lisaks viidi õpilaste eneseraporteeritud emotsioonide uurimiseks läbi meeleoluanalüüs (sentimental analysis).
RESULT EEK-2 asteenia ja ärevuse alaskaalade keskmised jäi katserühmas samaks võrreldes kontrollrühmaga, kus skoorid aja jooksul tõusid.
RESULT Meeleoluanalüüsis selgus statistiline erinevus aja lõikes negatiivse valentsiga emotsioonide nimetamisel.
CONCLUSION Eesti koolides läbi viidud 10-nädalasel mindfulnessil põhineval programmil oli efekt noorukite vaimsele kurnatusele ja ärevusele.
CONCLUSION Edaspidised uuringud võiksid keskenduda harjutuste kestusele, et näha kas pikaajalisem või regulaarne praktika annab tugevamaid tulemusi ja muutusi õpilaste enesekohastes hinnangutes.

### Eesti ayahuasca tarvitajate psüühika
OBJECTIVE Töö eesmärk oli kirjeldada Eestis leviva taimse psühhedeelikumi ayahuasca tarvitajate psüühikat.
OBJECTIVE Kirjeldati tarvitamise eesmärke ja tajutud mõju, tarvitamisega seotud tegevusi ja kogemusi, tarvitajate eluviisi, elukvaliteeti, isiksust (EE.PIP-NEO, SNAP-2) ja vaimset tervist (EEK-2, MoCa, Raveni standardsed maatriksid, MINI intervjuu).
OBJECTIVE Ayahuasca tarvitajate psühholoogilisi näitajaid võrreldi kontrollgrupiga ja testinormidega.
OBJECTIVE Uuriti tarvitamise turvalisust ja osalejate suhtumist ayahuasca ühiskondlikku regulatsiooni.
METHOD Küsimustike täitmises, mõõtmistes ja psühhiaatrilisel interjuul osales 30 ayahuasca tarvitajat (sh 15 naist) ja kontrollgrupina 30 nendega soo, vanuse ja hariduse põhjal sobitatud mittetarvitajat.
METHOD Vabatekstilistest vastustest koostati temaatilised kokkuvõtted, arvandmeid analüüsiti statistiliselt.
RESULT Ayahuasca tarvitamine Eestis toimub enamasti tseremooniameistrite juhitud ühisrituaalidel.
RESULT Tarvitamise peamisteks eesmärkideks on vaimne areng, iseenda tundmaõppimine ja spirituaalse kogemuse saamine.
RESULT Ayahuasca tarvitajatel ei ilmnenud vaimse ega füüsilise tervise kahjustusi, sõltuvust ayahuascast ega selle kuritarvitamist.
RESULT Neil oli kontrollgrupist vähem depressiivsust ja ärevust.
RESULT Nende sissetulek ja eluga rahulolu olid kontrollgrupist kõrgemad.
RESULT Nende isiksust iseloomustas normgrupist madalam neurootilisus ning kõrgem avatus ja sotsiaalsus, samuti kõrgem impulsiivsus ning madalam agressiivsus ja sündsus.
RESULT Ayahuasca tarvitamise mõju oma tervisele ja elule kirjeldasid tarvitajad valdavalt positiivsena.
RESULT Ayahuasca tseremooniad olid enamasti turvalised, osalejad olid teadlikud ettevalmistus- ja ohutusreeglitest.
RESULT Enamikku tarvitajatest häiris, et ayahuasca tarvitamine on ebaseaduslik, nad pooldasid selle põhjendatud reguleerimist.
CONCLUSION Uuringus osalenud ayahuasca tarvitajate tervis ega elukvaliteet ei ole halvem kui mittetarvitajatel ja neil leitud isiksuse omapärad ei kujuta endast häiret.
CONCLUSION Ayahuasca tarvitamist kirjeldavad tarvitajad tõsise vaimse praktikana ja selle mõju oma tervisele ja elule valdavalt positiivsena.

### Skeleti-lihaskonna vaevuste levimus Eestis 2016–2018 töötervishoiuteenistuse andmebaasi näitel
OBJECTIVE Uuringu eesmärgiks oli analüüsida Eesti töötajate skeleti-lihasvaevuste (SLV) seoseid individuaalsete ja tööga seotud teguritega töötervishoiuteenistuse andmebaasi näitel.
METHOD Andmed koguti perioodil 2016–2018 aastal töötervishoiu tervisekontrolli läbinud töötajate kohta, mis hõlmas kokku 1300 inimest (0,2% Eesti tööealisest elanikkonnast).
METHOD Koguti järgmised andmed: vanus, sugu, amet, tegevusvaldkond, kehamassiindeks (KMI), suitsetamine, töö ohutegurid, skeleti-lihasvaevused (SLV), spordiga tegelemine, tervisekontrolli aeg, regionaalne piirkond.
METHOD SLV levimust analüüsiti seoses individuaalsete ja tööga seotud teguritega.
METHOD Tulemused.
METHOD Uuringugrupist (n= 1300) olid 48% naised ja 52% mehed.
METHOD Uuritavate vanus oli 18–78 aastat (keskmine 42,3±12,7 aastat; mehed 41,1±12,7 ja naised 43,8±12,6 aastat).
METHOD KMI gruppide analüüs näitas, et alakaalus oli 2,3%, normaalkaalus 41,7%, ülekaalus 32,9% ning rasvunud kategooriates oli kokku 23% uuritavatest.
METHOD Aastatel 2016–2018 suurenes eelkõige randme/labakäe kaebustega töötajate arv (p= 0,05).
METHOD Kõige sagedamini olid tööga seotud ohuteguriteks sundasend (81%), kuvar/silmade pinge (64%) ja psühho-emotsionaalne pinge (51%).
METHOD Kõige enam esinevad SLV-d alaselja (14,9%), kaela-õlavöötme (12,5%) ja pea piirkonnas (3,8%).
METHOD Statistiliselt olulised erinevused SLV levimuses on nii vanuse kui sooga seotud.
METHOD Keskealistel töötajatel (40–59 a.) esineb oluliselt rohkem (p< 0,05) kogu alajäseme, põlvede ja randme/labakäe kaebusi võrreldes noorema vanusegrupi (18–39 a.) ja vanema vanusegrupiga (60–78 a.).
METHOD Naistel esineb meestest oluliselt rohkem kaebusi pea, kaela-õlavöötme, kogu alajäseme ja randme/labakäe piirkonnas (p= 0,05−0,0001).
METHOD SLV levimuses on statistiliselt olulised erinevused ka KMI gruppide vahel.
METHOD Rasvumise I astmega töötajatel (KMI väärtusega 30,0−34,9 kg/m-2 ) esineb oluliselt rohkem kogu alajäseme kaebusi ning randme/labakäe kaebusi, võrreldes teiste KMI gruppide näitajatega (p< 0,05).
METHOD Töö ohutegurite ja SLV vahel olid nõrgad seosed, neist olulisemad olid sundliigutuste/korduvliigutuste ja kogu alajäseme kaebuste vahel ning kuvariga töö ja kaela-õlavöötme piirkonna kaebuste vahel (r< 0,099, p< 0,001).
METHOD Järeldused.
METHOD Töötajate SLV levimus on seotud nii individuaalsete kui tööga seotud teguritega.

### Long-term nutritional study: anthropometrical and clinico-laboratory assessments in renal replacement therapy patients after intensive nutritional counselling
OBJECTIVE 1. Analüüsida antropomeetriliste mõõtmiste tulemusi lõpp-staadiumi neerupuudulikkuse haigetel ning võrrelda dialüüsi ja transplanteeritud haigete kehakoostise andmeid.
OBJECTIVE 2. Testida, kas intensiivsel toitumisalasel nõustamisel on efekti neerutransplantatsiooni mees- ja naishaigete kehakoostisele.
OBJECTIVE 3. Hinnata intensiivse toitumis-alase nõustamise mõju antropomeetriliste, biokeemiliste ja toitumuse parameetrite muutustele peale jälgimisperioodi ning analüüsida nimetatud parameetrite omavahelisi seoseid eraldi siirdatud mees- ja naishaigetel.
OBJECTIVE 4. Hinnata intensiivse toitumisalase nõustamise pika-aegset efekti kehakaalu suurenemisele neerutransplantatsiooni haigetel.
OBJECTIVE 5. Hinnata makro- ja mikrotoitainete kasutust neerutransplantatsiooni haigetel 3-päeva menüü alusel dünaamikas.
METHOD Uuring viidi läbi Tartu Ülikooli Kliinikumi Sisekliiniku nefroloogia osakonnas aastatel 2003–2005 ja 2015.
METHOD Uuringul on Tartu Ülikooli inimuuringute eetikakomitee luba.
METHOD Esimesse uuringugruppi kaasati kliiniliselt stabiilses seisundis järjestikulised neeruasendusravi patsiendid (dialüüsravil ja siirdatud neeruga), kes andsid nõusoleku uuringus osalemiseks: 37 mees- ja 38 naispatsienti.
METHOD Teise uuringugrupi moodustasid stabiilses seisundis järjestikulised neerusiirikuga patsiendid, kes andsid nõusoleku uuringus osalemiseks: 12 meespatsienti (keskmine vanus 42,8 ± 16,1 aastat) ja 16 naispatsienti (keskmine vanus 47,0 ± 14,9 aastat).
METHOD Uuringud viidi läbi kahe visiidi käigus: esimene visiit poolteist aastat ja teine visiit kolm aastat peale neerusiirdamist.
METHOD Uurimismeetodid olid järgmised: antropomeetrilised mõõtmised, kehakoostise hindamine bioimpedansi ja densitomeetria abil, laboratoorsete näitajate kogumine ning toitumise uurimine 3-päeva menüüde alusel.
METHOD Lisaks koostati spetsiaalne ankeet-sagedusküsimustik toitumise uurimise kohta (Food Frequency Questionnare, FFQ).
METHOD Antropomeetrilisi mõõtmisi teostati vastavalt klassikalise Martini (1928) ja Knussmann (1988) metoodika järgi.
METHOD Mõõdeti 36 antropomeetrilist näitajat: kehakaal, pikkus, 2 keha sügavusmõõtu, 8 keha laiusmõõtu, 13 ümbermõõtu ja 11 nahavolti.
METHOD Kõik mõõtmised teostati litsentseeritud antropometristi poolt.
METHOD Nende mõõtmiste alusel arvutati indeksid ja kehakoostise näitajad: keharasvamass (kg; %), kehamassiindeks (BMI, kg/m2), kehapindala (m2), kehatihedus (g/cm3), Siri indeks (%), keskmine nahavoldi paksus (mm), nahaaluse rasvkoe mass (kg), suhteline rasvkoe mass kehakaalu suhtes.
METHOD Kehakoostise tähtsamad komponendid on kehatihedus (Db) ja keharasvamass (FM), mida arvutati kahe regressioni võrrandi (Jack H. Wilmore ja Albert R. Behnke, Durnin ja Rahaman) alusel.
METHOD Densitomeetriline uuring teostati uuringu teisel visiidil.
METHOD Osteopeenia ja osteoporoosi hindamiseks teostati regionaalne luutiheduse mõõtmine lülisamba lumbaalpiirkonnas.
METHOD Mõõtmised teostati aparaadil GE LUNAR DPX-IQ densitomeeter (Madison, WI, US, software version 4.7e) sertifitseeritud tehniku poolt.
METHOD Laboratoorsed andmed koguti peale neeru siirdamist uuringu esimesel ja teisel visiidil.
METHOD Vereseerumis määrati 18 olulist laboratoorset parameetrit, sealhulgas verelipiidide, parathormooni, homotsüsteiini ja tsüstatiin C tase.
METHOD Toitumise uurimine viidi läbi kasutades kahte meetodit: esimene meetod käsitles ühekordset ankeet-sagedusküsimustikku (FFQ), mida uuritav täitis ainult uuringu esimesel visiidil.
METHOD Teine meetod käsitles 3-päeva menüüde kogumist mõlemal visiidil.
METHOD Individuaalset toitumisalast nõustamist alustati kohe peale ankeet-küsitluslehe täitmist ja 3-päeva menüüde analüüsimist.
METHOD Kroonilise neeruhaige toitumisalase nõustamise aluseks on antropomeetrilised ja kehakoostise näitajad ning laboratoorsed testid.
METHOD Lisaks eelnevale arvestati ka haige toitumisharjumusi, kuid soovituslikul toiduvalikul lähtuti Eestis kehtivast ja autori poolt välja töötatud haiguspuhusest dieetide nomenklatuurist.
METHOD Statistiline analüüs:
METHOD Meie uuritavatel viidi läbi klassikalised antropomeetrilised mõõtmised ja mõõtmisandmete statistiline analüüs (statistikaprogramm SAS), mille alusel on toodud kirjeldava statistika näitajad antropomeetriliste tunnuste kohta (keskväärtused, standardhälbed) eraldi mees- ja naispatsientidel.
METHOD Korrelatsioonianalüüsil uuriti seoseid antropomeetriliste ja kliinilis-laboratoorsete tunnuste ning toitainete kasutuse vahel, kasutades Pearsoni korrelatsiooni- analüüsi.
METHOD Regressioonianalüüsiga arvutati parimad prognostilised mudelid siirdatud neeruga patsientide toitumise hindamiseks.
METHOD Erinevate uuritavate gruppide tunnuste keskväärtuste hindamisel ja varasemate andmetega võrdlemiseks on kasutatud t-testi.
METHOD Lubatud statistilise vea piiriks valiti 5% (p < 0.05).
RESULT 1. Esimese uuringugrupi neeruasendusravil olnud haigete antropomeetriliste mõõtmiste tulemused näitasid, et uuritud dialüüsi ja neerusiirikuga haigete gruppide keskväärtusete näitajad olid sarnased.
RESULT Neerutransplantatsiooni järgselt tavaliselt haigete ureemiline seisund taandub, üldseisund paraneb ja isu suureneb, mis omakorda avaldub kehakaalu suurenemises, kuid meie esimesse uuringugruppi kaasatud neerusiirikuga haigetel ei esinenud veel olulist kehakaalu suurenemist.
RESULT 2.
RESULT Teise uuringugrupi moodustasid neerusiirikuga haiged, kellel viidi läbi antropomeetrilised mõõtmised ja dietoloogi poolt toitumisalane intensiivne nõustamine 1,5 aastat peale neerusiirdamist (1. visiit) ja 3 aastat peale neerusiirdamist (2. visiit).
RESULT Transplanteeritud haigete kehakoostist hinnati eraldi meestel ja naistel.
RESULT Peale intensiivset toitumisalast nõustamist olid uuritavatel paljude antropomeetriliste näitajate muutused kooskõlas kehakaalu suurenemisega.
RESULT Samas, meeste kehakaalu suurenemine oli peale jälgimisaega statistiliselt oluline, kuid naistel mitte.
RESULT See võib olla seletatav sellega, et naised järgisid dietoloogi-poolseid soovitusi ja kehakaalu hoolsamalt võrreldes meestega.
RESULT 3. Intensiivse toitumisalase nõustamise järgselt kliinilisest aspektist lähtudes, esinesid olulised biokeemiliste näitajate muutused, põletikulise staatuse (CRV) normaliseerumine ja lipiidide taseme normi piirides püsimine nii meestel kui naistel.
RESULT 4. Antropomeetriliste ja biokeemiliste näitajate vahelised seosed olid meestel ja naistel erinevad.
RESULT Meestel esinesid antropomeetriliste mõõtmiste seosed põletikunäitajatega ja naistel lipiididega.
RESULT Vaatamata intensiivsele toitumisalasele nõustamisele jäid need seosed püsima ka korduval mõõtmisel (3 aastat peale neerusiirdamist).
RESULT Need seosed väärivad tähelepanu, sest põletikuline staatus ja hüperlipideemia on üldtuntud kardiovaskulaarsed riskitegurid.
RESULT On teada, et lõpp-staadiumi neerupuudulikkuse haigetel, sealhulgas neerutransplantatsiooni järgselt, on peamised surmapõhjused neeruhaigetel just kardiovaskulaarsed tüsistused.
RESULT 5. Antropomeetriliste näitajate usaldusväärseid seoseid mikro- ja makrotoitainete kasutusega 3-päeva menüüde andmete alusel ei esinenud.
RESULT Järelikult nimetatud seosed ei oma kliinilist tähtsust.
RESULT 6. Intensiivse toitumisalase nõustamise efektiivsus avaldus ka kaugtulemusi uurides: 10 aastat peale neerusiirdamist ei esinenud statistiliselt usaldusväärset kehakaalu suurenemist nõustamist saanud transplanteeritud meeste ega naiste seas erinevalt neerusiirikuga kontrollhaigetest.
RESULT 7.
RESULT Peamiste toitainete kasutamisel leidsime valkude ja süsivesikute tarbimise suurenemist jälgimisperioodi ajal naistel, kuid mitte meestel ning rasvade kasutus jäi normi piiresse nii naistel kui meestel.
RESULT Nii naiste kui ka meeste osas on nende makro- ja mikrotoitainete kasutamine kooskõlas Eesti toitumis- ja toidusoovitustega.
RESULT Järelikult, intensiivne toitumisalane nõustamine oli efektiivne, patsientide toitumisharjumused paranesid niivõrd, et kehakaal ei suurenenud, kuigi mõnede toitainete osas esines suurenenud tarbimise tendents, ei ületanud nende tarbimine kaasaegsete Eesti vabariigi toitumissoovituste referentsväärtusi.
CONCLUSION Kehakaalu suurenemine leiab aset neerusiirdamise järgsetel esimestel aastatel ning seetõttu on oluline õigeaegne ja asjakohane patsientide teavitamine ning antropomeetriliste mõõtmiste regulaarne läbiviimine.
CONCLUSION Kliinilises tavapraktikas teeb seda patsiendi raviarst ja dietoloog annab oma soovitused vajadusel neerusiirdamise järgselt haiglast lahkudes.
CONCLUSION Edaspidine dietoloogi-poolne monitoorimine ei tarvitse alati olla enam järjepidev, kuna haigete üldseisund paraneb ja nad külastavad neerukeskust harvem.
CONCLUSION Transplanteeritud patsientide toitumisalane nõustamine peab olema individuaalne ja regulaarne, mis eeldab kõikide kliiniliselt oluliste andmete järjepidevat kogumist ja analüüsimist dünaamikas.
